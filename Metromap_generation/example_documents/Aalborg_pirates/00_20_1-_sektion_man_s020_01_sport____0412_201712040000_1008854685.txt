Udvisninger blev dyre. frh white hawks. odense bulldogs. 1-2. ishockey, metalligaen. FREDERIKSHAVN: Mod Aalborg Pirates leverede White Hawks forleden et flot comeback og vandt i overtiden.. Det samme var tæt på at ske i søndagens hjemmekamp mod Odense. . Men det blev i stedet fynboerne, der løb med det hele på et mål knap fire minutter før tid.. - Vi er lidt trætte af det, for vi fik udlignet langt inde i tredje periode og havde lagt dem under et godt tryk. Så er det selvfølgelig frustrerende, at vi giver et mål væk og taber kampen, sagde White Hawks-forward Kristoffer Lauridsen efter kampen.. Han mente, at de mange udvisninger til hjemmeholdet - især i anden periode - blev afgørende.. - Ikke fordi de scorede på mange af deres power plays, men det betød alligevel, at de fik momentum, og den slags kan betyde forskellen mellem sejr og nederlag. Så vi har snakket om her bagefter kampen, at vi ikke må tage så mange udvisninger fremover, som vi gjorde i dag.. - Men bortset fra det synes jeg, at vi spillede en godkendt kamp og ligeså godt kunne have vundet, sagde Kristoffer Lauridsen.. Periodecifre: 0-0, 0-1, 1-1. Mål: 0-1 Dylan Walchuk (23:04), 1-1 Mark Hurtubise (51:29), 1-2 Søren Nielsen (56:13). Udvisninger: White Hawks 6x2 min, 4x2 Odense. Tilskuere: 1167.