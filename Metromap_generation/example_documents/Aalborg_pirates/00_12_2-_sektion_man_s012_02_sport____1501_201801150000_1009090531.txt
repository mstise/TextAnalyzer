Måltyv stemplede ind. aalborg pirates. gentofte stars. 5-0. ishockey, metal ligaen. AALBORG: Efter at have gået rundt om sig selv i tre uger og ventet på sin arbejdstilladelse, blev Peter Quenneville søndag endelig sluppet løs på isen hos Aalborg Pirates.. Canadieren, der i sidste sæson var klubbens topscorer, viste straks sine evner frem med en flot scoring til 3-0 i starten af anden periode mod Gentofte.. - Det tager da i hvert fald lidt af presset af mig. Men det var bare sjovt at være tilbage og så ovenikøbet hjælpe holdet til en sejr. Alle har modtaget med med åbne arme, så det føles bare godt at være en del af holdet igen, siger Peter Quenneville.. Han tog i sommer et stort spring til den bedste tjekkiske række, men kom i overskud og skiftede derfor til den bedste finske - også uden at brage igennem. Det åbnede døren for en returbillet til Aalborg.. - Jeg er glad for at have udfordret mig selv, og nu ved jeg mere om, hvad jeg skal arbejde med, hvis jeg skal tage skridtet en anden gang. Men her i Aalborg glæder jeg mig til igen at arbejde med Brandon (Reid, cheftræner, red), som var en utrolig stor hjælp for mig i sidste sæson, forklarer Peter Quenneville. . Det nager ham stadig, at Aalborg Pirates i sidste sæson vandt grundspillet - for så at ryge direkte ud af slutspillet kvartfinalen.. - Vi har et fantastisk hold, som nok skal få succes meget snart. Sidste år var der et stort pres, fordi vi vandt grundspillet, men samtidig fik vi mange skader, så vi bare ikke var på toppen, da det gjaldt, forklarer han.. - Men i år synes jeg, at holdet ser bedre og bredere ud, og jeg tænker kun på én ting. Det er at tage en af de pokaler, der ligger nede for enden af vejen.. Den aktuelle andenplads i Metal Ligaen peger i retning af, at Peter Quenneville og Aalborg Pirates har noget at have ambitionerne i. Desuden er de i den kommende weekend med i pokalturneringens Final-4 i Herning.. Periodecifre: 0-2, 0-2, 0-1. Mål: 1-0 Kirill Kabanov (13.54), 2-0 Lasse Bo Knudsen (14.23), 3-0 Peter Quenneville (22.01), 4-0 Olivier Hinse (28.22), 5-0 Nikolaj Carstensen (41.24). Udvisninger: Aalborg 7x2 min, Gentofte 3x2 min.. Tilskuere: 2076.