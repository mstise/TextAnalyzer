Tophold nedlagde    tamme høge. frh white hawks. herning blue fox. 2-3. ishockey, metalligaen. FREDERIKSHAVN: Efter fire sejre i træk bar vingerne ikke Frederikshavn White Hawks længere.. Onsdag aften måtte høgene se sig besejret af Herning Blue Fox, der vandt 3-2 i Scanel Hockey Arena.. Og det var vendelboernes egen skyld, mener White Hawks-træner Mario Simioni.. - Der var for mange af vores spillere, der ikke spillede op til deres topniveau, og så kan man ikke vinde. Så simpelt er det egentligt, lyder det fra Mario Simioni.. Det var især manglende skarphed i overtalssituationerne, der gjorde, at Frederikshavn led det første nederlag i fem kampe. I både første og anden periode blev flere fordelagtige overtalssituationer således formøblet.. - Vores powerplay var forfærdeligt, og det blev kampafgørende i dag. Det var endnu et udtryk for, at for få spillere spillede op til deres topniveau, konstaterer Mario Simioni.. Enig i annullering. For at gøre ondt værre for høgene var Herning anderledes skarpe i deres overtalssituationer. Det midtjyske tophold scorede alle sine tre mål i powerplay.. - Når man ikke præsterer bedre i under- og overtal, kan man ikke vinde, siger Mario Simioni.. Efter kampens første to perioder var stillingen 1-1. I kampens sidste periode betød to hurtige Herning-mål, at gæsterne pludselig var oppe med to mål.. Alligevel var Frederikshavn tæt på point. Først fik Jens Henrik Tönjum reduceret til 2-3, og blot fire sekunder før tid fik Frederikshavn . pucken i nettet endnu engang, men til stor frustration for størstedelen af tilskuerne blev målet annulleret for en høj stav på Nick Olesen tæt under mål.. - Fra min position lignede det en korrekt dom, så det vil jeg ikke klage over. Der har været for mange kampe i år, hvor dommerne ikke har set noget, så selv om det ikke gik vores vej i dag, var det rart at se nogle linjedommere, der kan dømme andet end offsides, siger Mario Simioni.. Frederikshavn White Hawks skal i kamp igen i morgen aften, hvor det gælder et lokalopgør mod Aalborg Pirates. Den kamp spilles i Gigantium i Aalborg med kampstart 19.30..