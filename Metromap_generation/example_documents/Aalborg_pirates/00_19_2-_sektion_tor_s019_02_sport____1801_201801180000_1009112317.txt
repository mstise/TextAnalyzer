Pirates døjer med     skader før Final4. AALBORG: Aalborg Pirates kan næppe stille i stærkeste opstilling, når Jyske Bank Boxen i Herning fredag og lørdag lægger is til Final4.. Fire spillere er stærkt tvivlsomme, heriblandt en af holdets største profiler, Kiril Kabanov.. - Det er selvfølgelig ærgerligt, men sådan er det, når man er kommet et stykke ind i sæsonen. Under alle omstændigheder ser vi frem til at være del af så stor en ishockeyfest, som Final4 ser ud til at blive, siger assistenttræner Ronny Larsen.. Tirsdagens kamp i Esbjerg, der blev vundet 2-1, var hård ved piraterne.. Mikkel Højbjerg, Christoffer Frederiksen og Lasse Bo Knudsen blev alle ramt af tacklinger i hovedet og kunne ikke fuldføre kampen.. Dagen derpå var de stadig mærkede.. - Vi håber, at to af dem kan blive spilleklar. Den tredje har fået en hjernerystelse, så han spiller næppe, siger Ronny Larsen, der ikke ønsker at fortælle, hvem der af de tre, der er hårdest ramt.. Så på den måde er der allerede lagt et lille røgslør over Final4, der er pokalturneringens nye format.. Har givet ligaen en løft. Finaledeltagerne er de hold, der udgjorde top-4 i Metalligaen efter 20 spillerunder.. - Den måde at gøre det på, har givet ligaen et løft. Vi kan konstatere, at interessen for den første del af grundspillet var større på grund af muligheden for at komme i Final4, så det har været godt for dansk ishockey. Der er meget hype omkring Final4, og vi glæder os til at spille i Boxen. Det bliver en oplevelse ud over det sædvanlige, siger Ronny Larsen.. Fredagens første semifinale spilles kl. 16.15 og står mellem Rungsted Seier Capital og Odense Bulldogs. Aalborg Pirates møder Herning Blue Fox i den anden semifinale kl. 20.30.. Finalen spilles lørdag kl. 15.. En fordel for Herning. Det er første gang, at Jyske Bank Boxen bruges til ishockey, og Final4 kommer til at fungere som optakt til VM i ishockey, der afvikles i Herning og København i maj.. - Herning har et langt, varmt og succesfuldt forhold til ishockey-sporten. Et forhold, der vil kulminere til VM i maj 2018. Final4 er en optimal måde at afprøve faciliteterne på, siger Hernings borgmester Lars Krarup (V).. At stævnet afvikles i Herning vil alt andet lige være en fordel for Blue Fox, der topper Metalligaen suverænt.. - Det er jo ikke deres sædvanlige hjemmebane, men de fleste af tilskuerne vil nok være fra Herning. Det ser ud til, at 300-500 af vores fans vil være på lægterne, og det vil hjælpe os, siger Ronny Larsen, der ikke ser nogen klar favorit i stævnet.. - Jeg vil give hvert af de fire . hold 25 procents chance. Vi har slået alle de tre andre hold i ligaen, og vi har også tabt til dem. Det vil formentlig blive afgjort på dagsformen, siger assistenttræneren.. I den forgangne sæson spillede Aalborg Pirates sig i pokalfinalen, der dog blev tabt 0-3 til Rungsted..