Morins canadiske fest. aalborg pirates. rødovre. 6-3. ishockey, metal ligaen. AALBORG: Aalborg Pirates tog tirsdag aften sæsonens første sejr, da Rødovre Mighty Bulls blev nedsablet i en fantastisk første periode i Gigantium.. Og det var den canadiske forward Pierre-Oliver Morin, der førte piraterne ud på det sejrrige togt. Canadieren tegnede sig for to scoringer og en assist allerede i første periode.. Først bragte han holdet foran i powerplay, dernæst blev hans skud til en assist, da Christopher Frederiksen styrede pucken i mål, og endelig ramte hans skud på en friløber stolpen, men gled ind i mål, da sjællænderne ikke fik den clearet.. Rødovre fik reduceret ved Mads eller, men ingen af holdene formåede at udnytte perioder i fem imod tre, og i stedet måtte man vente til midtvejs i anden periode, før Jeppe Jul Korsgaard kunne øge føringen. Anders Schultz svarede hurtigt igen med en reducering.. I tredje periode afgjorde Christopher Frederiksen tidligt kampen med målet til 5-2. Olivier Hinse udnyttede powerplay til kampens sidste mål.. Periodecifre: 3-1, 1-1, 2-1. Mål: 1-0 Pierre-Oliver Morin (06.18), 2-0 Christopher Frederiksen (09.29), 3-0 Pierre-Oliver Morin (09.59), 3-1 Mads Eller (15.26), 4-1 Jeppe Jul Korsgaard (29.17), 4-2 Anders Schultz (29.58), 5-2 Christopher Frederiksen (43.21), 5-3 Nicklas Carlsen (48.17), 6-3 Olivier Hinse (53.34). Udvisninger: Aalborg 5x2 minutter, Rødovre 9x2 minutter. Tilskuere: 2221.