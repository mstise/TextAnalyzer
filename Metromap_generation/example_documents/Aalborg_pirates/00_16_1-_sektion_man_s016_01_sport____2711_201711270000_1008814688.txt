Nedlagde topholdet. Herning. Frh. White Hawks. 3-5. Ishockey, Metal Ligaen. HERNING: Hidtil i sæsonen har Herning Blue Fox været suveræne i toppen af Metal Ligaen, men søndag eftermiddag tilføjede Frederikshavn White Hawks det midtjyske tophold et af sæsonens sjældne nederlag.. På udebane vandt høgene med 5-3.. - Det var en god sejr på en svær udebane. Vi udnyttede vores chancer, og det gav os momentum. I tredje periode stoppede vi med at spille og overlod for meget initiativ til Herning, men bortset fra det var det en god præstation, lyder det fra White Hawks-træner Mario Simioni.. Sejren sendte Frederikshavn op på Metal Ligaens femteplads, men det kunne have set endnu lysere ud for høgene.. - Vi smed fem point i kampene mod Rungsted og SønderjyskE. Havde vi haft de point, havde vi ligget rigtig godt til, siger Mario Simioni, der nu kan se frem til tirsdagens lokalbrag hjemme mod Aalborg Pirates.. - Jeg håber, vi kommer med mere sult end i de første kampe mod Aalborg. Det er en kamp, der betyder rigtig meget for byen og for vores fans, og det skal man kunne se, siger han.. Periodecifre: 1-1, 0-3, 2-1. Mål: 1-0 Jan Dalecky (08.13), 1-1 Nick Olesen (14.52), 1-2 Mads Larsen (28.40), 1-3 Kristoffer Lauridsen (34.38), 1-4 Mark Hurtubise (35.47), 2-4 Markus Jensen (54.52), 2-5 Nick Olesen (59.15), 3-5 Bjørn Uldall (59.32). Udvisninger: Herning 5x2 minutter, Frederikshavn 5x2 minutter.