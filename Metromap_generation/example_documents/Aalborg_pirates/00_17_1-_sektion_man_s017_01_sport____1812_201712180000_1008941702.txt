Fokus på børnefejlene. aalborg pirates. esbjerg energy. 4-3. ishockey, metalligaen. AALBORG: Søndagens kamp mod mestrene fra Esbjerg var et godt billede på den igangværende sæson for Aalborg Pirates.. Det gik lidt op og ned, og niveauet svingede fra det sublime til det usikre.. - Vi er glade for sejren over Esbjerg, for de har et virkelig godt hold. Men vi må også erkende, at vi - igen - begik for mange børnefejl. Når man er foran 3-1 i tredje periode, skal man køre sejren sikkert hjem, lød analysen fra pirat-forward Mikkel Højbjerg efter kampen.. Et kig  på de seneste resultater viser, at holdet i dén grad leder efter stabilitet.. Af de seneste ni kampe er fem vundet, mens fire er tabt. Heriblandt en 2-4 blamage hjemme mod bundproppen Hvidovre.. - Vi er selv utrolig frustrerede over, at vores resultater svinger så meget. Det er vores helt store fokuspunkt, og jeg synes også, det gradvist bliver bedre. Men det er helt sikkert her, vores udfordringer ligger, sagde Mikkel Højbjerg.. - Vi er et skøjtestærkt hold med spillere, der er gode på pucken. Det skal vi blive bedre til at udnytte ved at holde pucken i egne rækker og angribe derfra. Vi har prøvet mange ting af og rykket rundt på kæderne, fordi vi har ledt efter det, der fungerer bedst for os, tilføjede Mikkel Højbjerg, der bidrog  til søndagens overtidssejr med to mål.. De to øvrige pirat-mål blev scoret af hans tvillingebror Martin.. - Det går rigtig godt for os begge, og vi er inde i en god udvikling, sagde Mikkel Højgaard, der nøjagtig som sin bror har snust til landsholdet.. Ifølge anfører Julian Jakobsen kan tvillingerne gå hele vejen.. - Det var fantastisk at se deres præstation i dag. Det er to dygtige ishockey-spillere, og jeg tror, de kan få gode karrierer, efterhånden som de bliver mere erfarne, lød rosen fra Julian Jakobsen..