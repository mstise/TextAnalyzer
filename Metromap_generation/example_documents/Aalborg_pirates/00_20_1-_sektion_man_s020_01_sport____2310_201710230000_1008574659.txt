Høgene er tilbage på sporet. Hvidovre. Frederikshavn. 0-3. ishockey, metal ligaen, grundspil. HVIDOVRE: Fredagens nederlag til Aalborg Pirates stod stadig friskt i hukommelsen, da Frederikshavn White Hawks søndag satte kursen mod Hvidovre.. Her var målet at komme tilbage på sporet efter en god stime på tre sejre forud for kampen i Gigantium.. Det formåede Frederikshavn også, da Hvidovre blev slået med tre mål. Det blev en kamp, hvor udvisninger og overtal dominerende.. - Det var en fin kamp af os, selvom den ikke var køn. Der var alt for mange udvisninger til begge hold, siger back Rasmus Søndergaard.. Alle tre mål blev scoret med en spiller i straffeboksen. Frederikshavns første to mål var i powerplay, mens Hvidovre var i powerplay under tredje mål.. En kæde til forskel. Indsatsen i de enkelte kæders forsvar havde en stor rolle at spille i, at værterne ikke scorede i overtalssituationerne.. - Vi stod godt i undertal, og så spillede Lillie (målmand Thomas Lillie, red.) en god kamp, siger Søndergaard.. På trods af de manglende mål har frederikshavneren dog ros tilovers for Metal Ligaens bundhold.. - Jeg synes, de spiller godt. De kæmper rigtig hårdt i 60 minutter og bliver ved, selvom de kun har tre kæder. Til sidst kan man så godt se, at vi kører fire kæder og har flere kræfter, lyder det fra Rasmus Søndergaard.. For de gæstende høge var det en meget lige kamp fordelt over perioderne, selvom to af de tre mål faldt i kampens anden periode.. - Det var lidt det samme. I første periode har vi flere skud på stolpen og masser af chancerne. Så er det jo bare godt, at de går ind i resten af kampen, slutter backen.. Med sejren er Frederikshavn White Hawks oppe på seks sejre og seks nederlag i årets Metal Liga-grundspil.. Periodecifre: 0-0, 0-2, 0-1. Mål: 0-1 Nick Olesen (25:18), Roberts Jekimovs (34:37), Mark Hurtubise (49:13).. Udvisninger: Frederikshavn White Hawks 8x2 minutter, Hvidovre 7x2 minutter. Tilskuere: 505.