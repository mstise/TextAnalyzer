Blinde passagerer tabte. aalborg pirates. rødovre mighty b.. 1-2. ishockey, metal ligaen. AALBORG: Som forventet dominerede Aalborg Pirates opgøret, men ineffektiviteten var ekstrem, og så løb Rødovre i stedet med det hele på en scoring i powerplay, da kaptajn Julian Jakobsen blev udvist kort før tid.. - Vi forsøgte for ofte at gøre det hele lidt for pænt - i stedet for at få skudt på mål. Vi havde fire powerplays i kampen, og vi havde vel fem skud i alt. Det er bare ikke godt nok, lyder cheftræner Brandon Reids analyse.. Canadieren mener først og fremmest, at forklaringen skal findes på det mentale plan.. - Tingene er i langt tid gået vores vej, og så risikerer man på et tidspunkt at tro, at det hele kommer af sig selv. Vi gav ikke de sidste procenter i de afgørende momenter i den her kamp, og der var for mange spillere, der var blinde passagerer. Så er det svært at vinde.. Bradon Reid ligger dog ikke søvnløs over nederlaget til Rødovre.. - Vi kan jo ikke vinde alle kampe frem mod slutspillet, og vi dominerede trods alt opgøret. Nu skal vi kigge den igennem på video og finde de ting, der skal gøres bedre til den næste kamp. Så ender det forhåbentlig med kun at være et lille tilbagefald for os.. Andenplads ikke vital. Det går løs igen allerede tirsdag aften på udebane mod ærkerivalerne fra Frederikshavn White Hawks. . Holdene duellerer om andenpladsen i Metal Ligaen, hvor Aalborg Pirates lige nu har et forspring på syv point.. - Det bliver en stor kamp, som vi glæder os til på grund af rivaliseringen og intensiteten. Men i forhold til, om vi bliver nummer to eller tre i grundspillet, så er det ikke afgørende for mig. Det er bare et nummer. Det vigtigste er, at vi spiller god ishockey og udvikler os i den rigtige retning, siger Brandon Reid. . Tirsdag kan Martin Højbjerg meget vel være tilbage fra sin skadespause. Han har fået grønt lys af sundhedsstaben til at spille igen. Dermed er det kun Kristian Kodal og Bjarke Møller, der er på skadeslisten..