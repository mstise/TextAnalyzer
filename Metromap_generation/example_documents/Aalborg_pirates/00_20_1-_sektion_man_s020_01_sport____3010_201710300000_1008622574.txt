Spiro: Det er naturligt. WHITE HAWKS. Rødovre. 1-0. ISHOCKEY, METAL LIGAEN. FREDERIKSHAVN: Det lykkedes kun Frederikshavn White Hawks at få pucken i rusen en enkelt gang i hjemmekampen mod Rødovre. Heldigvis for nordjyderne viste det sig at være nok, så manglen på mål behøver ikke fylde for meget hos høgene.. - Det var en af de kampe, hvor pucken bare ikke helt ville ind. Vi havde en del chancer, vi ikke fik nok ud af, men det er alligevel positivt, at vi kommer igennem og får chancerne, lyder det fra kampens eneste målscorer, Cameron Spiro.. - Omvendt vil jeg sige, at det var en rigtig god defensiv kamp fra begge mandskaber. Vi fik lukket godt af og dræbt Rødovres offensiv. De fik noget powerplay til sidst, hvor de fik presset os godt, men vi stod rigtigt godt som hold og afviste dem ret godt.. I de seneste kampe har resultaterne svinget lidt for White Hawks med blandt andet et nederlag mod Herning i sidste kamp. Men Cameron Spiro synes ikke, det er bekymrende.. - Vi arbejder stadig på at få bygget holdet ordentligt op og blive spillet sammen. Det er naturligt, at det hele ikke kører perfekt hele tiden, men hvis vi bliver ved med at få bygget på, så vil vi begynde at blive mere konsistente i vores præstationer, siger amerikaneren, der nu ser frem til fredag, hvor Rungsted kommer på besøg i Scanel Hockey Arena.. - Vi talte om kampen i omklædningsrummet. Det er et godt hold, men også en kamp, vi ser frem til, og som vi rigtigt gerne vil vinde. Efter den kamp er der en lille pause, så det vil være rigtigt godt for os at få en sejr, så vi kan gå på pause med højt humør, lyder det fra målscoreren.. Med sejren har White Hawks, der indledte sæsonen med en stribe af hjemmebanenederlag, nu vundet de sidste fire kampe på egen is.. Periodecifre: 1-0, 0-0, 0-0. Mål: 1-0 Cam Spiro (15:39). Udvisninger: Frederikshavn 10x2 minutter, Rødovre 4x2 minutter. Tilskuere: 1165.