Stærk hjemmekamp. aalborg pirates. odense bulldogs. 4-1. ishockey, metal ligaen. AALBORG: Aalborg Pirates har spillet mange tætte kampe i denne sæson, men fredag aften var der ingen slinger i valsen i hjemmekampen imod Odense.. Aalborg Pirates spillede særdeles solidt og formåede at holde buret rent i næsten 50 minutter, inden Søren Nielsen reducerede til 3-1 i midten af tredje periode.. Piraterne tog føringen mod slutningen af første periode, da Christopher Frederiksen fortsatte en flot sæsonstart med målet til 1-0. I anden periode udbyggede Olivier Hinse føringen, og i begyndelsen af tredje periode begyndte det at blive dramatisk.. Først fik piraterne udvist Nicolaj Carstensen, der hægtede Yannick Vedel, og det blev takseret til et straffeslag. men Vedel brændte, og i stedet formåede Aalborg at udbygge føringen til 3-0 i undertal på det efterfølgende angreb. Pierre Oliver Morin stod for den scoring, der endegyldigt lukkede kampen. Med 43 sekunder igen scorede Julian Jakobsen i tomt mål med et fikst lille lob over gæsternes backs, da Robin Rahm var atget ud af målet.. Sejren sender piraterne op på femtepladsen.. Periodecifre: 1-0, 1-0, 2-1. Mål: 1-0 Christopher Frederiksen (16.37), 2-0 Olivier Hinse (27.03), 3-0 Pierre Oliver Morin (43.50), 3-1 Søren Nielsen (49.08), 4-1 Julian Jakobsen (59.17). Udvisninger: Aalborg 8x2 minutter, Odense 5x2 minutter. Tilskuere: 1819.