Mestrene blev slået. esbjerg energy. aalborg pirates. 1-2. ishockey, metalligaen. ESBJERG:  Aalborg Pirates hentede tirsdag den fjerde sejr på stribe - og den 10. sejr i de seneste 12 kampe - da Esbjergs dobbelte danmarksmestre blev slået på egen is.. Sejren blev sikret på en koncentreret og kontrolleret indsats, hvor det i store dele af kampen lykkedes at holde Esbjerg væk fra de helt store chancer.. - Det var ikke vores bedste kamp, men sejren var fortjent nok. Vi spillede en fornuftig udebanekamp, hvor vi lukkede dem ned, efter at vi var kommet på 2-1.. - Så vi fik alle tre point med hjem, og vi må da sige, at vores form ser fornuftig ud, sagde assistenttæner Ronnie Larsen, der også roste målmand Tadeas Galansky for en strålende indsats.. Hjemmeholdet gik til den, og piraternes Lasse Bo Knudsen, Mikkel Højbjerg og Christoffer Frederiksen blev alle ramt af hårde tacklinger i hovedet i en rodet anden periode.. - De første bulletiner går på, ingen af dem har fået en hjernerystelse. Nu må vi se, hvordan det går med dem i morgen. Men jeg synes ikke, vi kan bebrejde Esbjerg noget. Det var ikke en svinsk, men en hård kamp, sagde Ronny Larsen.. Periodecifre: 0-1, 1-0, 0-1. Mål: 0-1 Martin Højbjerg (0.55), 1-1 Felix Scheel (39.47), 1-2 Julian Jakobsen (47.31). Udvisninger: Esbjerg 2x25 min. og 7x2 min., Aalborg 5 x 2 min.. Tilskuere: 1417.