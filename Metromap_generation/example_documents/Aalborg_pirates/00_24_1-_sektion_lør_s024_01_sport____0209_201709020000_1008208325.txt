Pirater slog høgene igen. FRH. White Hawks. Aalborg Pirates. 3-4. Ishockey, testkamp. FREDERIKSHAVN: Aalborg Pirates går ind til den nye sæson i Metal Ligaen med et overtag mod de evige lokalrivaler fra Frederikshavn White Hawks.. Fredag aften vandt Pirates med 4-3 i Frederikshavn, og dermed har aalborgenserne vundet begge sommerens testkampe mod White Hawks.. - Vi er tilfredse med vores første periode, men ikke synderligt tilfredse med de to sidste perioder. Vi er tilfredse med resultatet, men vi ved også, at vi har meget mere at komme med endnu, lød det fra Aalborg Pirates' assisterende træner Ronny Larsen efter fredagens kamp.. Selv om Frederikshavn White Hawks måtte forlade fredagens kamp som tabere, var der tilfredshed med indsatsen.. - Det var en god ishockeykamp, og jeg synes også, at det var en meget lige kamp. Desværre fik Aalborg tre mål foræret, hvor vores målmand ikke så godt ud, og det ved han også godt selv, siger White Hawks-direktør Henrik Andersen med henvisning til Christian Larsen, der måtte lade sig udskifte undervejs.. Aalborg Pirates spiller søndag hjemme mod SønderjyskE i den sidste testkamp, men de hidtige fire kampe har udløst lutter sejre.. - Generelt har det set fornuftigt ud. Vores nye spillere er faldet godt ind i den måde, vi gerne vil spille på og faldet godt til i truppen. Vi er meget positive og klar til en ny sæson, siger Ronny Larsen.. Trods en opstart med lidt bump på vejen er der også fortsat optimisme i Frederikshavn-lejren.. - Jeg er slet ikke bekymret, selv om vi har tabt nogle kampe. Især ser vi noget farligere ud i powerplay end i sidste sæson, og det skal vi nok få glæde af, siger Henrik Andersen. . Periodecifre: 1-3. 1-0, 1-1. Mål: 0-1 Henry Hardarson, 0-2 Julian Jakobsen, 0-3 Pierre-Olivier Morin, 1-3 Joachim Linnet, 2-3 Jens Henrik Tönjum, 3-3 Henrik Eriksson, 3-4 Martin Højbjerg .