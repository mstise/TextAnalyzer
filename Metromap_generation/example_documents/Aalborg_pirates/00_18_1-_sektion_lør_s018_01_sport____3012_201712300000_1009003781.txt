White Hawks løb med det hele. Aalborg Pirates. FRH. white hawks. 2-3. Ishockey, Metal Ligaen. AALBORG: Med en fyldt Gigantium Isarena i ryggen kom Aalborg Pirates blæsende ud af starthullerne og dominerede længe stort, men det rakte bare ikke. . Effektiviteten var skræmmende lav og omvendt syleskarp hos Frederikshavn White Hawks, der med sejren lukkede munden på hovedparten af de 5000 tilskuere og samtidig kom á point med ærkerivalerne på Metal Ligaens andenplads. . - Aalborg var klart bedst i første periode og spillede virkelig stærkt, men vi reddede stormen af, og Christian Larsen spillede fantastisk i målet. Han fylder meget, fortæller White Hawks’ cheftræner Mario Simioni.. Der var ellers bare spillet 20 sekunder, da Aalborgs Kirill Kabanov serverede på tværs til en blank Olivier Hinse. Scenariet gentog sig efter 12 minutters spil, hvor Hinse fik afsluttet, men på det tidspunkt var Christian Larsen spillet varm.. I slutningen af første periode kom gæsterne frem til lidt mere - også i fem mod fem - og skarphed viste Anthony DeLuca i den grad, da han rundede Pirates-keeper Galansky til 0-1.. - Publikum var fantastisk, og jeg havde netop understreget overfor spillerne, at det var vigtigt, at vi fik taget dem lidt ud af kampen ved at score det første mål, forklarer Mario Simioni. . Anden periode var kun 54 sekunder gammel, da backen Martin Lefebvre skabte balance, da han fra distancen satte pucken højt ind til 1-1. Efterfølgende brændte Mikkel Højbjerg en gigantisk chance, og i stedet løb Frederikshavn kontra.. Ondt blev til værre for piraterne, da Kristian Jensen midtvejs i anden periode fik måltavlen til at vise 1-3 i en situation, hvor Galansky så skidt ud i Aalborg-målet.. - Vi scorede på de rigtige tidspunkter i aften, og vi er virkelig glade for at komme her og vinde mod et stærkt hold, siger Simioni.. Tredje periode bød på fornyet Pirates’ dominans, men Christian Larsen stod i vejen indtil fem minutter før tid, da Julian Jakobsen skøjtede en perfekt pasning over stregen til 2-3. I de døende sekunder dansede en udligning omkring stregen, men det var ikke piraternes aften..