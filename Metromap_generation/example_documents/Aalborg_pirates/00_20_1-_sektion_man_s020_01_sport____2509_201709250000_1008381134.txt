Pirater fandt niveauet. Aalborg Pirates. Sønderjyske. 2-1. Ishockey, metal ligaen, Grundspil. AALBORG: Aalborg Pirates fik sæsonens tredje sejr efter regulær tid, da SønderjyskE gæstede isen i Gigantium søndag eftermiddag.. Det var et markant skarpere Pirates-hold end tidligere, som skøjtede ud til kampen og vendte skuden i løbet af anden periode.. - Det var vores bedste kamp hidtil i denne sæson. Vi var mere over dem. Sammenspillet er blevet meget bedre i forhold til de første kampe, hvor det var lidt mere ustruktureret, siger forwarden Jeppe Jul Korsgaard, som scorede til 2-1.. Ifølge den lokale forward med dyb baggrund i både AaB Ishockey og Aalborg Pirates var dagens niveau noget at stile efter.. - Hvis vi bliver ved med at præstere på den måde, bliver det hårdt for modstanderne at slå os. Så vi skal spille flere kampe på det niveau. De fleste ting gjorde vi rigtig godt, siger han.. Kun bundniveauet halter en smule bagefter, lyder analysen efter kampen.. - Vi skal lige have lidt flere kampe til at blive bedre i vores dårlige perioder. Men det skal nok komme efter sådan en kamp, siger han.. Fik point på egen konto. Jeppe Jul Korsgaard har selv haft problemer med at finde det helt høje niveau i begyndelsen af denne sæson. . Men der kom lidt af det mod SønderjyskE. . - Jeg er kommet godt fra start, men jeg føler også, at jeg har manglet noget på målkontoen. Jeg har kreeret en masse chancer uden at få forløst dem, forklarer han.. En smule af den forløsning kom i løbet af kampens anden periode.. - Jeg får boostet min selvtillid, og det er jo altid dejligt, siger forwarden.. Næste chance for at sætte ind på målkontoen bliver i morgen, hvor Aalborg skal på isen i Herning.. Periodecifre: 0-1, 2-0, 0-0. Mål: 0-1 Steffen Frank (08:19), 1-1 Nikolaj Carstensen (26:09), 2-1 Jeppe Jul Korsgaard (31:50). Udvisninger: Aalborg 3x2 minutter, SønderjyskE 3x2 minutter. Tilskuere: 1412.