Piraterne tabte pusten. SØNDERJYSKE. AALBORG PIRATES. 4-2. ISHOCKEY, METAL LIGAEN. VOJENS: Det startede så fint, men piraterne kunne ikke holde stand mod Sønderjyske i fredagens udekamp.. Første periode forløb, som man må formode, at Aalborgs cheftræner, Brandon Reid, havde ønsket på forhånd. SønderjyskE blev holdt fra fadet, og da hjemmeholdet endelig efter små 14 minutter havde sit første skud på mål, var de nordjyske gæster foran med to mål.. I det hele taget havde Aalborg Pirates godt styr på SønderjyskE i første periode, og selvom hjemmeholdet i anden periode satte tempoet op, så var det dog ikke i en grad, så piraterne ikke kunne følge med.. Men efter en halv time faldt reduceringen, og selvom gæsterne stadig var foran med en enkelt, så var det som om, at reduceringen tog modet lidt fra nordjyderne.. Herefter indledte SønderjyskE noget lignende et stormløb mod Aalborg-målet. Der skulle dog en overtalssituation til, før hjemmeholdet fik udlignet.. Med ni minutter tilbage af opgøret fik SønderjyskE så overtaget med en scoring til 3-2 , og i de døende sekunder udnyttede hjemmeholdet, at piraterne var tvunget frem, og satte pucken i et tomt mål.. Periodecifre: 0-2, 2-0, 2-0. Mål: 0-1 Martin Højbjerg (03.19), 0-2 Olivier Hinse (09.41), 1-2 Derek Damon (29.58), 2-2 Søren Dau, 3-2 Jace Coyle (51.16), 4-2 Tyler Fiddler (59.58). Udvisninger: Frederikshavn 3x2 minutter, Aalborg 3x2 minutter.