Powerplay blev nøglen. Frederikshavn WH. aalborg Pirates. 1-2. ishockey, herrer, metal ligaen, grundspil. FREDERIKSHAVN: Det blev en kamp domineret af powerplay, undertal og nærkampe, da Aalborg Pirates løb med en dyb overtidssejr i Frederikshavn.. Det blev altså Aalborg, der tog sæsonens første nordjyske stik i ligaen.. Gæsterne formåede næsten at hive sejren hjem i regulær tid, men de blev stoppet på målstregen efter adskillige minutter med Frederikshavn i powerplay-position.. Det var altså med ærgrelse i gæsternes lejr, da kampen gik ud i overtid i det nordjyske hockeyopgør.. - Det var lidt bittert, men vi spillede ikke op til vores bedste, så vi er godt tilfredse med, at vi kan tage herfra med en sejr, siger sportschef Ronny Larsen.. Sejren blev taget på trods af, at det ofte var en kamp op ad bakke for gæsterne fra Aalborg Pirates. Kampen blev nemlig præget af et ulige antal spillere på isen i Frederikshavn.. Powerplay dominerede. Gæsterne havde mange minutter i undertal og havde klart flest udvisninger. Derfor er sportschefen og assistenttræneren glad for at hive en sejr hjem i overtiden.. - Vi er jo inde i nærkampene. Sådan er det, og vi er rigtig gode i boxplay i dag. Stærkt arbejde. Det betyder meget for selvtilliden at slå Frederikshavn i Frederikshavn, siger han.. Men især i Frederikshavn-lejren blev der kigget på powerplayet i kampens hede forløb. Det er nemlig anden kamp i streg, at White Hawks ikke formår at udnytte et hav af situationer i powerplay.. Det skal der kigges på, lyder det fra en af holdets angribere, der ikke fik et mål ind på dagen.. - Jeg synes ellers, vi er gode til det under træning. Jeg ved ikke, hvad der sker, når vi så er herude på isen. Men vi kan bare ikke få pucken ind, siger forward Gorm Topholt. . Dermed skal der kigges på den del af spillet.. - Vi må se noget video og se, hvad vi gør forkert. Vi må ud og prøve noget nyt, som vi ikke har prøvet før. Jeg tror bare, vi må starte lidt forfra på det punkt, siger den unge angriber.. For det er ikke holdets kvaliteter, der halter, hvis man spørger Topholt.. Der skal kigges på video. Gorm Topholt ser på sit eget hold med optimisme og håber fortsat på at blive blandt de sidste fire.. - Jeg synes, vi har et hold, så vi skal ud og se, om vi ikke kan få nogle føringer og få sejrene hjem, siger han.. Dermed har Frederikshavn White Hawks endnu ikke vundet en kamp i regulær tid i sæsonens grundspil i Metal Ligaen.. Aalborg Pirates havde på forhånd ét nederlag og én sejr her i starten af sæsonen, mens Frederikshavn White Hawks netop havde hentet deres eneste sejr i overtid.. Periodecifre: 0-1, 0-0, 1-0. Mål: 0-1 Clay Anderson (1:12), 1-1 Robert Jekimovs (57:22), 1-2 Martin  Lefebvre (straffeslag).. Udvisninger: Frederikshavn 4x2 min., Aalborg 8x 2min.. Tilskuertal: 1751.