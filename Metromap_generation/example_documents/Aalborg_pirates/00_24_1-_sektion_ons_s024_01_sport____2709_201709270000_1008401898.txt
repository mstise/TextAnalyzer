Tabte til topholdet. Herning blue fox. Aalborg Pirates. 4-3. Ishockey, metal ligaen, grundspil. HERNING: Aalborg Pirates måtte nøjes med at tage et enkelt point med hjem, da piraterne tirsdag aften tabte udekampen mod Herning Blue Fox med 4-3 efter overtid.. - Det var ikke det rigtige hold, der vandt. Det tror jeg også gerne, at Herning vil skrive under på. Vi var totalt spildominerende i 55 minutter af kampen, siger Aalborg Pirates’ assisterende træner Ronny Larsen.. Aalborg Pirates kom ellers skidt fra start. Efter fem minutters spil førte Herning med 2-0, inden gæsterne påbegyndte et stærkt comeback, der fik vendt kampen på hovedet.. - De fik to hurtige mål. Det var en skidt start, men så må man godt nok også sige, at vi fik vendt kampen efter det, siger Ronny Larsen.. I anden periode fik Aalborg således udlignet Hernings føring, inden Jeppe Jul Korsgaard også bragte gæsterne foran.. - Det viser, at der er stor moral på holdet, når vi kan vende en kamp på udebane mod det ubesejrede tophold, siger Ronny Larsen.. I sidste ende blev en udvisning 40 sekunder før tid til Aalborgs Clay Anderson dog dyr. Herning udnyttede overtalssituationen til at udligne til 3-3 og dermed sende kampen i overtid, hvor Daniel K. Nielsens scoring sikrede Herning de to point.. - Der var flere episoder, der blev afgørende. Vi mener så absolut også, at vi blev snydt for et straffeslag, da vi førte 3-2, siger Ronny Larsen.. Men selv om Aalborg ikke pointmæssigt fik noget optimalt udbytte ud af kampen, kunne nordjyderne glæde sig over en ny god indsats efter sejre over Herlev og SønderjyskE den seneste uge.. - Hvis vi spiller som i dag og kan holde den kadence, så ligger der mange point og venter på os, siger Ronny Larsen.. Periodecifre: 2-0, 0-2, 1-1, 1-0. Mål: 1-0 Riku Pitkänen (01.16), 2-0 Thomas Vilstrup Andersen (05.48), 2-1 Jeppe Holmberg (22.43), 2-2 Bjarke Møller (25.24), 2-3 Jeppe Jul Korsgaard (52.14), 3-3 Branden Gracel (59.39), 4-3 Daniel K. Nielsen (62.49).