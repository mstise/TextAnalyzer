Ishockey-talent fra Brovst er klar til hele verden. ØSTER SVENSTRUP: Kristers Steinbergs er ikke et navn, der vækker genklang i de fleste danskeres ører, men træder du ind i en af landets skøjtehaller og taler med en velinformeret hockeykender, vil han nikke anerkendende og helt sikkert vide, hvem der er tale om. 12-årige Kristers fra Øster Svenstrup nær Brovst er ikke bare et af Danmarks, men et af Europas største målmandstalenter i ishockey og har sin unge alder til trods høstet stor international anerkendelse.. Hvordan Kristers interesse for ishockey opstod, kan han ikke huske, fordi han var ikke mere end to et halvt år, før hans far, Dennis, første gang iførte ham et par skøjter og satte ham på isen. . For Dennis var det også tydeligt, at hans søn havde et særligt talent, hvilket for alvor kom til udtryk nogle år senere, da Kristers forsøgte sig som målmand.. - Han har altid været god til at stå på skøjter og god til ishockey, men da han kom ind i målet, var det tydeligt, at han var mere end bare god. Han lukkede stort set ingen mål ind, siger Dennis. . I dag er ishockey ikke længere bare en hobby for Kristers, men en sport, som han håber at gøre karriere indenfor og komme til at spille professionelt. . Til daglig spiller Kristers i Aalborg Pirates, som er en af landets bedste ishockeyklubber, men det forhindrer ikke Kristers i at drømme stort om et udlandseventyr.. - Drømmen er helt klart den amerikanske NHL, fordi det er den største liga i verden. Jeg har ikke nogen drømmeklub, men bare det at kunne spille der vil være kæmpestort, siger Kristers..  En travl hverdag. Der er ikke mange pauser indlagt i Kristers hverdag, og selvom ishockeytalentet er stort, kan han ikke se sig fri for også at skulle passe sin skolegang i 6. klasse på Skovsgaard Tranum skole..    Udover at lave lektier, når han har fri, kører han fire gange om ugen til Aalborg for at træne ishockey med både U13 og U15. Derudover har han kampe i weekenderne, hvor turene ofte går til København, Odense, Esbjerg eller til lokalrivalerne i Frederikshavn, der kun er en times kørsel væk. . - Mange andre vil nok mene, at det er en travl hverdag, men jeg har vænnet mig til det og tænker egentlig ikke over det, siger Kristers. . Udover træningen og kampene i Danmark er Kristers også udtaget til European Hockey Academy, som er et internationalt samarbejde, hvor de største talenter i Europa mødes og spiller ishockey. . Her har Kristers været på flere træningsture rundt omkring i Europa for eksempel senest til Tjekkiet. Også uden for Danmarks grænser har de opdaget Kristers talent, da han er den eneste danske målmand ud af 11 i Europa, der er udtaget. . Danmark er ikke blandt Europas største hockeynationer, hvilket gør Kristers til lidt af et særtilfælde, fordi det er meget få danskere, som finder vej til European Hockey Academy.  .  En dyr aktivitet. Det er ingen hemmelighed, at det kan være dyrt at spille ishockey på topniveau i Danmark, idet ressourcerne er begrænsede. Det har familien Steinbergs også måtte sande, når de har bakket op om Kristers fritidsaktivitet, hvor udstyret er mere omfattende end for eksempel et par sko og en ketsjer. . - Kontingentet koster 1300 om året, og der er busturene til udekampene inkluderet. Til gengæld er vi nødt til selv at betale for alt udstyr, hvilket er temmelig dyrt, siger Kristers.. I bestræbelserne på at opfylde Kristers drømme har Dennis forsøgt sig på adskillige måder på at gøre opmærksom på sin søns talent i håbet om, at han kan få private sponsorer. . Efter mange forsøg bar taktikken frugt, og sidste år lykkedes det at lande en sponsoraftale på 20.000 koner til udstyr hos JL Biler i Halvrimmen. . - Det er en kæmpe hjælp og rigtig rart, fordi vi får et større økonomisk råderum, så han har mulighed for at komme på turene til for eksempel Canada eller USA, hvor han virkelig har mulighed for at udvikle sig som spiller, siger Dennis.       .