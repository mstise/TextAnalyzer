- Skal finde ud af det. aalborg pirates. sønderjyske. 5-2. ishockey, metal ligaen, grundspil. AALBORG: Aalborg Pirates måtte tirsdag aften spille uden russiske Kirill Kabanov, der afsonede den første af i alt fire karantænedage efter en knætackling i søndagens udekamp i Herlev - alligevel sikrede piraterne sig en komfortabel sejr mod kriseramte SønderjyskE.. - Jeg synes, at vi skal have kigget på at forbedre dommerstanden, og jeg håber, at det er noget, som alle involverede i ligaen kan finde ud af at gøre sammen. Dansk ishockey er fortsat i rivende udvikling. Spillet bliver bedre og hurtigere, der kommer bedre og bedre spillere til Danmark, og det eneste, der ikke følger med, er dommerstanden, siger piraternes træner Barndon Reid.. - Og det går både imod os og med os. Generelt synes jeg, at der mangler en konsekvent linje i tingene. De kan måske godt give karantæne til Kirill, men jeg synes ikke, at den er til fire dage. Eksempelvis blev Olivier Hinse ramt af en lignende tackling i Gentofte, og den gav ikke engang en udvisning, siger han.. I kampen mod SønderjyskE fandt piraternes deres gode spil frem igen.. - Vi var meget skuffede efter kampen i Herlev, men vi holdt et lukket spillermøde på 30 minutter i går, og der fik vi snakket tingene godt igennem. Ligesom vi også havde holdt et møde i pausen mellem anden og tredje periode i Herlev og gik ud og vandt perioden 2-0. Især har vi snakket om lederskabet, og hvor det skal komme fra både fra mig og på isen. Og så viste holdet, at de stadig kan spille rigtig god ishockey, siger Brandon Reid.. Periodecifre: 1-0, 3-0, 1-2. Mål: 1-0 Christopher Frederiksen (18.14), 2-0 Lasse Jul Korsgaard (34.44), 3-0 Mikkel Højbjerg (35.06), 4-0 Mikkel Højbjerg (39.45), 5-0 Lasse Jul Korsgaard (52.53), 5-1 Anders Förster (54.51), 5-2 Patrick Dwyer (56.04). Udvisninger: Aalborg 4x2 minutter samt Game Misconduct Lasse Bo Knudsen), SønderjyskE 8x2 minutter.