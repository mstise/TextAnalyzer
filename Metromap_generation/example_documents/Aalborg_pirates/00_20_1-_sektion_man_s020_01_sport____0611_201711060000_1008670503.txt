Pirates tog en fridag. Aalborg pirates. Gentofte stars. 0-4. ishockey, metal ligaen, grundspil. AALBORG: Pirates kunne søndag aften bringe sig et stort skridt tættere på en plads i final four. Men der var langt til sejr, da Gentofte kom til Aalborg for at hente point.. - Jeg tænker ikke på final four. Jeg fokuserer på arbejdsetikken, præstationen og det at være klar til kamp. Man kan ikke tage let på nogen hold i den her liga, siger træner Brandon Reid.. Han er ked af spillernes tilgang til kampen.. - Vi troede, vi var for gode. Men vi blev udkæmpet af et klogere hold. Mentalt havde en del af drengene åbenbart besluttet sig for at tage på ferie, lyder det fra Reid.. Frustrationen kommer især i lyset af holdets kvaliteter på isen.. - Vi er ikke gode nok i den her kamp. Men jeg ved, hvad vi kan. Derfor er jeg frustreret. For jeg ved, vi er bedre end det, og det ved spillerne også, siger canadieren..  Dog tager cheftræneren det med ro og ser fremad.. - Det er én dårlig kamp, og vi havde fem gode før det. Jeg mister ikke kontrollen over én kamp. Vi har en fin pause til at tømme hovederne og komme tilbage som et godt hold resten af sæsonen, slutter Brandon Reid.. Piraterne skal igen på isen den 14. november i Esbjerg.. Periodecifre: 0-1, 0-2, 0-1. Mål: 0-1 Oliver Reuter (14:12), 0-2 Marko Virtala (26:27), 0-3 Ville Järveläinen (29:22), 0-4 Joonas Riekkinen (52:23). Udvisninger: Aalborg 5x2 minutter, Gentofte 2x2 minutter. Tilskuere: 1662.