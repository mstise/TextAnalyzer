Piraterne gik helt ned. Odense. Aalborg Pirates. 5-1. Ishockey, Metal Ligaen, grundspil. ODENSE: Det blev langt fra den start på den nye sæson af Metal Ligaen, som Aalborg Pirates på forhånd kunne have drømt om, da de på udebane blev slået noget så eftertrykkeligt af Odense Bulldogs.. Det var fra start hjemmeholdet, der havde flest chancer, og derfor var det nok heller ikke helt ufortjent, at de gik til første pauseperiode foran med to scoringer, der blev sat ind midt i første periode af Søren Nielsen og Dale Mitchell.. Aalborg kunne dog vejre morgenluft efter anden periode, som de vandt 0-1. Martin Lefebvre reducerede i periodens start, og der var grund til optimisme i omklædningsrummet inden tredje periode.. Den optimisme blev dog hurtigt kvalt af Søren Nielsen, der med sin anden scoring igen udbyggede hjemmeholdets førings blot 30 sekunder inde i sidste periode. Det pressede nordjyderne frem over isen, hvilket Odenseanerne udnyttede i det sidste minut til at stikke kniven helt ind med to scoringer i det sidste minut af Jakob Wittendorf.. Periodecifre: 2-0, 0-1, 3-0. Mål: 1-0 Søren Nielsen (9.04), 2-0 Dale Mitchell (11:02), 2-1 Martin Lefebvre (21:06), 3-1 Søren Nielsen (40:30), 4-1 Jakob Wittendorf (59:26), 5-1 Jakob Wittendorf (59:57). Udvisninger: Odense 5x2 minutter, 1x20 minutter og 1x5 minutter, Aalborg 5x2 minutter. Tilskuere: 1625.