Pirates tæt på russer. AALBORG: I går skrev den svenske transferblogger på Expressen, Johan Svensson, at den russiske forward Kirill Kabanov er på vej til Aalborg Pirates. . Det skulle angiveligt ske, efter svenske IK Oskarshamn var meget tæt på at tilknytte spilleren. . Johan Svensson mener også at vide, at spilleren snart præsenteres i den nordjyske klub.. Det rygte vil Aalborg Pirates’ administrerende direktør, Thomas Bjuring, dog ikke bekræfte.. - Det ville være fantastisk, og det lyder meget spændende. Men det er usandsynligt at få en spiller af den kaliber til Aalborg. Derudover har jeg ingen kommentarer, siger Thomas Bjuring. . NORDJYSKE erfarer dog, at Aalborg Pirates er i kontakt med 25-årige Kabanov.. Russeren repræsenterede i 2014-2015-sæsonen svenske Skellefteå i SHL. . I 2010 blev Kabanov draftet af NHL-klubben New York Islanders, men han fik aldrig spilletid i verdens bedste ishockeyliga.. Derudover har forwarden flere kampe på CV’et for diverse russiske ungdomslandshold..