Piraterne trækker fra. frh white hawks. aalborg pirates. 1-2. ishockey, metalligaen. FREDERIKSHAVN: Grundspillet i Metalligaen lakker mod enden, så der var meget på spil i tirsdagens topbrag i Frederikshavn. . Hjemmeholdet var efter tre nederlag i træk pisket til at vinde i ordinær tid, hvis de skulle gøre sig forhåbninger om at indhente piraterne på ligaens andenplads.. Inden opgøret var piraterne syv point foran rivalerne. Det så undervejs godt ud for frederikshavnerne, der dog smed sejren på isen i tredje periode.. Dermed har aalborgenserne formentlig slået så stort et hul i tabellen, at de kan være sikre på andenpladsen.. Gæsterne var bedst i indledningen, hvor de forekom teknisk stærkere og hurtigere på skøjterne end deres modstandere. Christian Larsen klarede dog godt for sig i hjemmeholdets mål.. Og pludselig kom forløsningen så i den anden ende af banen, da Gorm Topholt scorede et af sine sjældne mål.. Anden periode havde et lignende forløb. Piraterne startede bedst, skabte chancer - og brændte på en velspillende Christian Larsen.. Tættest på scoring var hjemmeholdets Henrik Eriksson, der helt blank foran et åbent mål fik styret pucken forbi stolpen. Ellers kunne hjemmepublikum flere gange ryste i bukserne over en Frederikshavn-defensiv, der ikke altid virkede helt afklaret i pasningsspillet. . Især i power play spillede hjemmeholdet nervøst.. Det kom derfor ikke som den store overraskelse, at piraterne slog tilbage, mens de var i undertal.. Clay Anderson samlede en retur fra Christian Larsen op og udlignede. Og bare to minutter senere var Peter Quenneville på pletten med sejrsmålet.. Der resterer syv spillerunder af et grundspil, som Herning efter en sejr på 4-2 tirsdag i Hvidovre næsten er sikker på at vinde.. Periodecifre: 1-0, 0-0, 0-2. Mål: 1-0 Gorm Topholt (12.46), 1-1 Clay Anderson (47.03), 1-2 Peter Quenneville (47.03). Udvisninger: Frederikshavn White Hawks 5x2 min., Aalborg Pirates 6x2 min.. Tilskuere: 1319.