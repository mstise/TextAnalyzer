Høgene flyver videre. FRH. White Hawks. Hvidovre. 6-1. Ishockey, MetAL lIGAEN. FREDERIKSHAVN: Efter en svær sæsonstart ser Frederikshavn White Hawks for alvor ud til at have fundet melodien.. Det indtryk blev bekræftet tirsdag aften, da bundholdet fra Hvidovre blev sendt hjem med en øretæve på 1-6. . Det var Frederikshavns 9. sejr i de seneste 11 kampe.. - Man skal ikke undervurdere Hvidovre. De har gjort det godt på det seneste og vandt blandt andet i Aalborg. Det er der ikke mange, der gør, og jeg synes også, at de startede kampen godt, men jeg vil rose mit hold for at spille 60 rigtig gode minutter, lyder det fra White Hawks-træner Mario Simioni.. Han har en simpel forklaring på, hvorfor hans hold har fundet ind i en positiv stime.. - Sejrene har givet os selvtillid, og når man har selvtillid, laver man også færre fejl. Derudover har vores powerplay været rigtig godt i de sidste 10 kampe, og når  vi så også præsterer godt i undertal, så vinder man bare mange kampe, lyder det fra Mario Simioni.. Sejren sendte Frederikshavn op på siden af Aalborg Pirates på en delt tredjeplads, inden der mellem jul og nytår venter et hårdt program med tre spillerunder.. - Det er et hårdt program, men sådan er det jo for alle. I vores næste to kampe har vi Herning og Aalborg, og det er en god lejlighed for os i forhold til at præstere mod et par af ligaens tophold, siger Simioni, der dog ikke bruger meget energi på at fokusere på sit holds placering i tabellen.. - Vi skal fokusere på de ting i spillet, som vi skal blive bedre til. Vi forbedrer os hele tiden, men det kan stadig blive endnu bedre, siger han.. Mål: 1-0 Roberts Jekimovs (04.48), 2-0 Kristian Jensen (21.46), 3-0 Mark Hurtubise (29.34), 3-1 Dennis Christjansen (37.26), 4-1 Kristoffer Lauridsen (38.12), 5-1 Kristian Jensen (49.15), 6-1 Cameron Spiro (51.28). Udvisninger: Frederikshavn 2x2 minutter, Hvidovre 8x2 minutter. Tilskuere: 1096.