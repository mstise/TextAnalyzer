Piraterne ligner det bedste bud på guld. NORDJYLLAND: Har det nogen reel betydning, om man slutter som nummer tre eller fem i Metalligaens grundspil?. Det mente White Hawks-målmand Christian Larsen ikke efter frederikshavnernes nederlag til rivalerne fra Aalborg Pirates 30. januar.. Mest fordi de otte bedste hold i dansk ishockey er ganske jævnbyrdige, og at det derfor ikke har den store betydning, hvem man skal møde i kvartfinaleserien.. Det handler mere om at rette fokus mod, at man selv præsterer og rammer sit topniveau, når slutspillet starter. Sådan lød målmandens logik, som man kun kan være enig i.. Dermed indrammede han også problemet med Metalligaens struktur, der tæller ikke færre end 50 grundspilskampe. . Måske ikke direkte ligegyldige kampe, men de har i hvert fald begrænset betydning. . Man skal ”bare” sikre sig en plads blandt de otte bedste, som skal spille om medaljer i det tidlige forår.. I Danmarks Ishockey Union er man klar over problematikken.. I indeværende sæson prøvede man således et nyt tiltag af. Top-4 i ligaen efter de første 20 spillerunder kvalificerede sig til Final4. . Det gav der ferske grundspil en smule tidlig interesse, og tiltaget er forhåbentlig kommet for at blive.. Spørgsmålet er dog, om man ikke burde gøre endnu mere. . Vinderen af grundspillet får lov at vælge kvartfinalemodstander først. Alt andet lige en meget, meget lille gulerod til holdet, der har været bedst over 50 kampe. I fjor vandt Aalborg Pirates grundspillet og valgte Gentofte. En serie, som sjællænderne som bekendt vandt.. Man kunne overveje, om de bedste hold i grundspillet skulle have en større fordel i kvartfinaleserien. Eventuelt i form af et eller flere point.. Det er dog en balance, for ingen ønsker at dræbe spændingen, når kampen om medaljer for alvor går ind. Men det bedste hold over 50 kampe burde tilgodeses mere end tilfældet er.. Nu kan vi trods alt glæde os over, at det snart bliver alvor i årets udgave af ligaen.. Der mangler blot seks runder af et grundspil, der tegner interessant set med nordjyske briller.. Aalborg Pirates er stort set sikre på at blive nummer to, mens Frederikshavn White Hawks, der p.t. ligger nummer tre, presses bagfra af flere hold.. Piraterne ligner umiddelbart det bedste bud på nordjysk guld - det vil i givet fald være første gang siden 1980, at guldet havner i den nordjyske hovedstad.. Piraterne er dygtige teknikere og har en god bredde. Samtidig har holdet siden indgangen til december været i fin form. . 17 af 23 kampe er vundet.. Af og til nipser aalborgenserne dog for meget, og så kan de tabe til alle. Så meget handler om holdets eget fokus. . Frederikshavn White Hawks har også potentialet til noget stort, men formen har stort set hele sæsonen været ustabil. De seneste to måneder har holdet vundet 12 kampe, mens ni er tabt. Holdet har svært ved at få sat et effektivt power play sammen, så i flere kampe har de ”nemme” mål manglet.. Samtidig har holdet problemer med hjemmebanen, hvor 11 af 22 kampe er tabt.. Det kan og skal gøres bedre, hvis høgene vil gøre sig forhåbninger om medaljer..