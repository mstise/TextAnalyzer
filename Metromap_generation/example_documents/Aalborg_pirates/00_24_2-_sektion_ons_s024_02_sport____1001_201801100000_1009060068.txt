Én god periode var nok. hvidovre. aalborg pirates. 1-4. ishockey, metalligaen. HVIDOVRE: Uden at spille sig ud hentede Aalborg Pirates tirsdag aften en sikker sejr ude over bundholdet Hvidovre på en god første periode.. Sejren og de tre point betyder, at piraterne konsoliderer andenpladsen i Metalligaen.. Herning, der i deres kamp tirsdag vendte 0-2 til 3-2 mod Gentofte på tre scoringerne i de sidste 10 minutter, er fortsat syv point foran. Aalborg Pirates var i opgøret i Hvidovre stadig uden tilbagekomne Peter Quenneville, der fortsat ikke har fået arbejds- og opholdstilladelse.. - Peter kom til Aalborg kort før jul, og sagen er blevet syltet hen over højtiden. Ingen ved, hvornår papirerne kommer, så der er ikke andet at gøre end at væbne sig med tålmodighed. Men der kan muligvis gå nogle uger, før vi ser Quenneville på isen, siger Aalborg Pirates’ direktør Thomas Bjuring.. Frederikshavn White Hawks var også kamp tirsdag aften.  Holdet tog hjemme imod Rungsted, men kampen var stadig i gang ved avisens deadline.. Vi henviser derfor til www.nordjyske.dk/sport for en omtale.. Periodecifre: 0-2, 0-0, 1-2. Mål: 0-1 Julian Jakobsen (04.00), 0-2 Mikkel Højbjerg (16:26), 0-3 Olivier Hinse (57.52), 1-3 Adam Carnestad (58.50), 1-4 Mikkel Højbjerg (59.37). Udvisninger: Hvidovre 9x2 min., Aalborg Pirates 8x2 min.. Tilskuere: 425.