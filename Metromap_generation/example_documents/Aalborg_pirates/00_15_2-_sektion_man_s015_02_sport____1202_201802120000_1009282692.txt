- Vi skal bare køre på. herning blue fox. aalborg pirates. 4-3. ishockey, metalligaen. HERNING: Der mangler stadig tre spillerunder, men for Aalborg Pirates er grundspillet i Metalligaen afgjort.. Søndagens nederlag til Herning betyder, at nordjyderne slutter på andenpladsen.. - Jeg synes, vi havde fortjent sejren, men vi må også anerkende, at Herning har nogle klasse-forwards. Men vi er ved godt mod og skal bare blive ved med at køre på, sagde piraternes anfører Julian Jakobsen efter søndagens topkamp.. Han mener ikke, at piraterne skal bruge de sidste tre grundspilskampe på noget specielt.. - Vi har spillet godt længe, og fokus skal være på, at vi ikke må gå ned i kadence, selvom vi skal spille nogle kampe, der måske ikke betyder så meget. Formår vi det, står vi godt rustet til slutspillet, sagde anføreren.. Som vinder af grundspillet er Herning førstevælger af modstander i kvartfinaleserien. Herefter er det piraternes tur.. - Jeg tænker, man bør vælge det dårligst placerede hold. Det virker mest logisk i en tæt liga, sagde Julian Jakobsen.  . Periodecifre: 1-2, 2-1, 0-1, 1-0. Mål: 1-0 Markus Jensen (10.14), 1-1 Peter Quenneville (10.59), 1-2 Olivier Hinse (19.00), 1-3 Olivier Hinse (24.03), 2-3 Jan Delecky (27.21), 3-3 Patrick Madsen (37.43), 4-3 Riku Pitkänen (62.54). Udvisninger: Herning 1x20 + 5 min. og 3x2 min., Aalborg 4x2 min.. Tilskuere: 1578.