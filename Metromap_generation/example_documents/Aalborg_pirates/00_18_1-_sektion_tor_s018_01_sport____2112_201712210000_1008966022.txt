Får en tidlig julegave. AALBORG: Aalborg Pirates får hjælp fra en gammel kending i den resterende del af denne sæson i Metal Ligaen.. Peter Quenneville, der i sidste sæson var klubbens topscorer, gør således comeback i klubben.. - Pete er den målscorer, som vi har manglet. Vi føler ikke, at Pete er en lottokupon, da vi kender ham fra sidste sæson, hvor han blev topscorer i ligaen - og han kender os, lyder det fra sportschef Ronny Larsen.. Efter sommerens afsked med Aalborg Pirates skrev Peter Quenneville kontrakt med den tjekkiske klub Dynamo Pardubice. Her blev han dog løst fra kontrakten tidligere på sæsonen, hvorfor canadieren tog turen til Finland for at spille for Saipa.. Men nu drager han altså retur til Aalborg.. Sponsorer betaler. - Pete er en powerplayspiller og kan bidrage med endnu mere skarphed rettet mod modstanderens mål, siger Ronny Larsen.. I Aalborg Pirates kan de takke en række loyale sponsorer for, at det er lykkes at lande en aftale med sidste sæsons topscorer.. Steen M. Hansen, Thomsen & Fals, DanContainer, Vestergaard Bogtrykkeri og Malerfirmaet Vejby Olesen samt et par unavngivne sponsorer yderligere er årsagen til, at Peter Quenneville er tilbage i Aalborg Pirates.. - Uden den hjælp kunne vi ikke have løftet opgaven, og nu er det faktisk sådan, at vi får Pete ind nærmest uden, at vi selv får nogen omkostning på det. Så er det et taknemmeligt job at være direktør, når man mærker den opbakning, lyder det fra direktør Thomas Bjuring.. Det er dog endnu uvist, hvornår Peter Quenneville kan gøre sit comeback i Aalborg Pirates-trøjen. Canadieren landede i Aalborg onsdag aften og skal have sin arbejds- og opholdstilladelse på plads, inden Aalborg Pirates kan sende ham i kamp.. Peter Quenneville lavede i sidste sæson 49 point for Aalborg Pirates. Det var fordelt på 30 mål og 19 assists i 45 kampe.. Aalborg Pirates skal i kamp igen fredag aften, hvor Odense Bulldogs kommer på besøg i Gigantium..