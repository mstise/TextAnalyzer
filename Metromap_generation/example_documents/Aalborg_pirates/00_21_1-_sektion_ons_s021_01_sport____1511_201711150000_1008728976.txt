Presset efter nederlag. Esbjerg. Aalborg Pirates. 4-1. Ishockey, metal Ligaen. ESBJERG: Aalborg Pirates tabte tirsdag aften vigtige point i bestræbelserne på at nå med i pokalturneringens Finalfour, da det på udebane blev til et 1-4-nederlag mod de forsvarende mestre fra Esbjerg Energy.. - Vi startede kampen rigtig godt og dominerede i de første 10 minutter, men så traf vi nogle forkerte beslutninger og tabte nogle dumme pucke. I tredje periode kæmpede vi godt for det, men vi kom aldrig derind, hvor det kunne blive rigtig farligt for Esbjerg, lyder det fra Pirates-træner Brandon Reid.. Han kunne se sit hold tage ni udvisninger i løbet af kampen, og det blev dyrt.. - Når man  sidder så meget i straffeboksen, kan man ikke vinde. Det er et problem, vi har haft hele sæsonen, og det må vi tage hånd om. Måske skal vi være hårdere over for de spillere, der tager de dumme udvisninger, siger Brandon Reid.. Nederlaget i Esbjerg sendte Aalborg Pirates ned på femtepladsen efter 19 spillerunder, og det er særligt vigtigt i denne sæson, hvor Metal Ligaens fire øverste hold efter 20 spillerunder kvalificerer sig til pokalturneringens Finalfour.. Aalborg Pirates er to point efter Rødovre på fjerdepladsen, så derfor er piraterne tvunget til at vinde, når de to hold mødes fredag aften i Rødovre.. - Det bliver spændende, og vi vil selvfølgelig gå efter det, men vi skal være bedre end i Esbjerg. Hvis vi bruger  næsten 20 minutter i straffeboksen igen, vinder vi ikke over Rødovre, så vores mentale tilstand skal være bedre. Det er et krav fra mig, at vores ledere tager ansvar på fredag. Det gjorde de ikke i dag, men der er en ny chance i Rødovre, siger Brandon Reid.. Fredagens opgør i Rødovre fløjtes i gang klokken 19.. Periodecifre: 1-1, 2-0, 1-0. Mål: 0-1 Oliver Hinse (10.21), 1-1 Michael Fine (17.19), 2-1 Esben Nielsen (22.30), 3-1 Carson McMillan (35.43. Tilskuere: 1026.