Ehlers tilbage i Aalborg. danmark. frankrig. 4-2. Ishockey, testkamp, herrer. AALBORG: Danmark tog torsdag aften hul på den opvarmningsturnering, der skal spille landsholdet sammen inden det nærtstående VM på hjemmebane. Heinz Ehlers var derfor tilbage i Gigantium Isarena. . Denne gang som en del af et trænerteam, som han har prøvet så mange gange før. Men i modsætning til tidligere var det torsdag aften ikke med tilknytning til ishockeyen i Aalborg - men som assistenttræner for landsholdet. .  - Det tænkte jeg ikke så meget over. Men det var en dejlig følelse at være med her omkring landsholdet. Der bliver gået til den, og drengene arbejder hårdt. siger Heinz Ehlers.. Er faldet godt til i Schweiz. Heinz Ehlers forlod Danmark og AaB Ishockey tilbage i 2006 for at prøve trænergerningen af i udlandet. Schweiz blev destinationen, og her 11 år senere er Heinz Ehlers stadig at finde i Schweiz, hvor han til dagligt står i spidsen for SCL Tigers. . Familien Ehlers har fundet sig godt til rette i alpelandet.  .  - Vi har været der i mange år, så vi er faldet rigtig godt til, siger Heinz Ehlers. . Den tidligere AaB-træner lægger ikke skjul på, at han glæder sig til at være en del af landsholdet til det kommende VM.. - Det er en stor oplevelse, jeg har foran mig, men samtidig er der også nogle ishockeykampe, der skal vindes. Vi er her ikke kun for at få en god oplevelse. Jeg håber, vi kan bevare spilleglæden, så det bliver en succes, siger Heinz Ehlers.. Og det bliver måske også til en hjemkomst til Danmark på et tidspunkt for familien Ehlers.. - Vi vender hjem på et tidspunkt. Det er helt sikkert, slutter Heinz Ehlers. . Fortjent dansk sejr. Danmark var det dominerende hold i kampen mod Frankrig. Det blev dog i slutningen af kampen lidt tæt, da Frankrig få minutter før tid fik reduceret og bragte den danske føring ned til et enkelt mål. . Danmark holdt stand og vandt fortjent med 4-2, da Aalborg-spilleren Julian Jacobsen til slut kunne sende pucken i nettet og sikre en dansk sejr. . Der var flere nordjyske spillere med i kampen. Aalborg Pirates-spilleren Mikkel Højbjerg var sammen med sin holdkammerat Julian Jacobsen at finde i den danske tredjekæde, og de to Aalborg-spillere fik en del istid. De havde en holdkammerat  ved deres side, da Lasse Bo Knudsen også spillede i torsdagens sejr over Frankrig. . Fra Frederikshavn White Hawks var Nick Olesen udtaget til kampen, men han fik ikke meget istid. . Periodecifre: 0-0, 2-1, 2-1. Mål: 0-1 Teddy Da Costa (24.30), 1-1 Morten Madsen (33.47), 2-1 Mads Christensen (39.58), 3-1 Nichlas Hardt (56.17), 3-2 Stéphane Da Costa (57.47), 4-2 Julian Jacobsen (59.25) . Udvisninger: Danmark 4x2 min., Frankrig 7x2 min.. Tilskuere: 2178.