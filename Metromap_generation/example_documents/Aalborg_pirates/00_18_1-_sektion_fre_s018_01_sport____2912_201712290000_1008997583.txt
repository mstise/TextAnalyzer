Uenighed før lokal-brag. AALBORG: Nytårsaften falder tidligt i år.. Nordjyske ishockeyfans kan i aften således tage forskud på festlighederne, når Aalborg Pirates og Frederikshavn White Hawks tørner sammen i en fyldt Gigantium Isarena.. - Vi forventer fuldt hus og en ekstraordinær oplevelse, lyder det fra Aalborg Pirates-direktør Thomas Bjuring.. Opgøret er sæsonens fjerde møde mellem de to nordjyske rivaler, men selv om Aalborg Pirates har vundet to af sæsonens første tre møder med Frederikshavn, vil Metal Ligaens øjeblikkelige nummer to ikke tage favoritværdigheden.. - Jeg vil aldrig kalde os favoritter mod Frederikshavn. Vi er meget ydmyge i forhold til, hvad de kan, så jeg vil give favoritværdigheden videre til dem, siger Thomas Bjuring.. Det giver de dog ikke meget for i Frederikshavn.. - Det er deres måde at fjerne lidt af presset på. De har også sagt, at de er underdogs, fordi vores budget er større end deres, men de bruger også selv mange penge på deres hold. Blandt andet har de en spiller som Julian Jakobsen, og han får selvfølgelig en pæn løn for at spille for Aalborg. Ellers spillede han der ikke, lyder det fra Frederikshavn White Hawks-træner Mario Simio. ni.. Han mener, at det er meningsløst at tale om favoritter og underdogs i opgøret.. Det største ishockeyevent. - De gemmer sig lidt ved at kalde sig selv underdogs. Måske fordi det så er nemmere at forklare et eventuelt nederlag, men der er ingen, der er underdogs i den kamp. Det er to gode hold, der mødes, siger Mario Simioni.. Til gengæld kan de to hold enes om at se frem til aftenens opgør.. - Der er en grund til, at vi kalder det her Danmarks største ishockeyevent, for det bliver det. Det er altid specielt at møde Frederikshavn, og de her kampe mellem jul og nytår får faktisk bare et ekstra pift. Det rum. sterer i hele byen, og jeg tror faktisk kun, at det kan overgås af en slutspilskamp, siger Thomas Bjuring.. - Det er et derby, og derfor bliver det selvfølgelig også en kamp med høj intensitet, men alle vores kampe mod Aalborg i år har været gode ishockeykampe. Det har ikke været for fysisk, og der er ikke blevet brugt for mange beskidte tricks, siger Mario Simioni.. Statistisk set har Aalborg Pirates overtaget mod Frederikshavn i denne sæson, men det seneste møde faldt dog ud til vendelboernes fordel.. Stadig uden Quenneville. - Så vi har selvfølgelig en revanche til gode, men vi skal møde et hold, der bortset fra deres kamp i onsdags mod Herning har været inde i en meget opadgående formkurve. Det bliver alt andet end nemt, siger Thomas Bjuring.. Samme sang kan de synge i Vendsyssel.. - Mod Herning var der for mange af vores spillere, der ikke spillede op til deres topniveau, og det må ikke gentage sig mod Aalborg. Man kan ikke vinde kampe i den her liga, hvis man ikke er på toppen, siger Mario Simioni.. Hos Aalborg Pirates er der fortsat ikke udsigt til at få Peter Quenneville med på holdkortet. Den canadiske nyerhvervelse afventer stadig sin arbejds- og opholdstilladelse.. - Og den når desværre ikke at komme på plads inden kampen, lyder det fra Thomas Bjuring..