Sjette udlænding til Frederikshavn. FREDERIKSHAVN: Frederikshavn White Hawks hentede fredag den sjette importspiller til truppen til den kommende sæson.. Klubben har skrevet kontrakt med den erfarne canadiske forward Mark Hurtubise, der skifter fra den bedste østrigske række, hvor han har spillet i Klagenfurt.. Den højrehåndede 34-årige canadier har også et længere stræk i både Allsvenskan og SHL bag sig, hvor han har spillet for blandt andre Leksands IF og AIK, så det er en herre med rutine fra højt rangerede ligaer, der kommer til Frederikshavn.. - Han er en god hockeyspiller og en rigtig holdspiller, hvilket er meget vigtigt, når man skal have succes. Jeg ser frem til på mandag, siger cheftræner Mario Simioni til klubbens Facebook-side.. Den første officielle træning for White Hawks er netop på mandag. Lokalrivalerne fra Aalborg Pirates har sin første istræning i Gigantium i dag..