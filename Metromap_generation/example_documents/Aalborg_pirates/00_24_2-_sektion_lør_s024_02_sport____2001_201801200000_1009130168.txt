Aalborg er klar til pokalfinalen. herning bluefox. aalborg pirates. 1-4. ishockey, METAL CUPPEN, SEMIFINALE. HERNING: Sidst to af de hold, som man med rette kan argumentere for er Danmarks bedste, mødtes, blev det til en knusende sejr til Aalborg, da Herning måtte tage hjem fra det nordjyske med et 8-2-nederlag i bagagen.. Helt så galt gik det ikke for midtjyderne fredag aften, da de to hold mødtes i semifinalen i Metal Cuppen, det såkaldte Final Four. Men det var stadig piraterne, der var bedst i en første periode, der trods tre mål var en halvsløj affære uden den intensitet og fart, som man ellers kunne forvente. Herning var farligst på kontra-chancerne, som Aalborg gav lidt for håndrundet ud af i midten af perioden - godt eksemplificeret ved Hernings udlignende mål, hvor de kom afsted 2 mod 2. Kort efter målet opstod en identisk situation, hvor heldet dog var på piraternes side.. Omvendt truede Aalborg med opspil, der til tider lige var afventende nok, men som alligevel gav bonus to gange via afretninger tæt under mål.. I anden periode fortsatte Aalborg med at bygge sine angreb tålmodigt op, men det var efter et kontraløb, de fik målet til 1-3. I det hele taget var farten blevet sat en smule op i forhold til første periode, uden spillet dog blev væsentligt mere medrivende, og selvom Herning enkelte gange truede piratmålet, så virkede føringen ikke rigtigt til at være i fare.. Stemningen fra tribunerne lod altså også lidt tilbage at ønske, og selvom det officielle tilskuertal lød på næsten 4000, så må det være summen af tilskuere til begge af fredagens semifinaler, for så mange overværede i hvert fald ikke den sene af slagsen.. De, der var, kunne dog se en tredje periode, der indledningsvis mindede meget om de to første. Efter nogle minutter var det dog som om, alvoren gik op for Herning, der indledte et tungere pres mod piratmålet. Det gav dog samtidigt Aalborg plads til at køre omstillinger.. I sidste minut scorede Aalborg i tomt net, da Herning satsede og dermed er nordjyderne klar til lørdagens finale, hvor Rungsted venter.. Den kamp spilles ligeledes i Jyske Bank Boxen..