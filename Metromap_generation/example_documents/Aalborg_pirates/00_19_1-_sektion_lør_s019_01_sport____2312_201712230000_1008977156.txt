Så blev det Jul i        Gigantium. aalborg pirates. odense bulldogs. 6-2. ishockey, metalligaen. AALBORG: - Ja, man kan vel godt sige, at det er meget passende, at en spiller med mit navn leverer mål netop 22. december, lyder det fra Jeppe Jul Korsgaard med et grin.. Aalborg Pirates besejrede fredag aften Odense med hele 6-2 i Gigantium Isarena, og det var en kamp, hvor julen blev det gennemgående tema. Jeppe Jul Korsgaard leverede tre point, og Julian Jakobsen leverede to assists på et vigtigt tidspunkt i tredje periode, da Odense var ved at komme tilbage i kampen.. - Vi blev egentlig ved med at køre på, men vi glemte alligevel lidt af vores gameplan. Men vi fandt den heldigvis hurtigt igen. Og for mig personligt var det tiltrængt med de to mål. Vi har spillet godt i førstekæden, men jeg har personligt manglet målene, siger Jeppe Jul Korsgaard, der dermed også fik indhentet broren Lasse Jul Korsgaard, der egentlig er stoppet på førsteholdet, men i en enkelt indsats i denne sæson leverede to mål og en assist.. - Ja, den kunne jeg jo ikke lade ham have alene, siger han med et grin.. Juleferie er der til gengæld ikke meget af for piraterne. 27. december går turen til Rødovre, 29. december er der lokalbrag i Aalborg imod Frederikshavn, og 30. december går turen igen til Sjælland og en kamp mod Rungsted.. - Det bliver godt bare at have fire dage fri. Der skal spises en masse mad og slappes en masse af. Det er jo to gode måder at få energi på, siger han.. Piraterne skrev tidligere i . denne uge kontrakt med sidste sæsons topscorer, Pete Quenneville, der vender tilbage efter mislykkede ophold i Tjekkiet og Finland, og han bliver selvfølgelig en hård konkurrent til pladserne i de forreste kæder.. - Jeg ved, at jeg skal kæmpe for min plads i førstekæden. Pete er selvfølgelig en mand, som vi ved, kan score en masse mål. Det beviste han sidste år, men holdet er så godt, at alle skal kæmpe for pladserne. Generelt er vi rigtig godt spillende, siger Jeppe Jul Korsgaard.. Sejren betød, at Aalborg lukkede hullet op til netop Odense på andenpladsen til kun to point - Aalborg ligger á point med White Hawks..