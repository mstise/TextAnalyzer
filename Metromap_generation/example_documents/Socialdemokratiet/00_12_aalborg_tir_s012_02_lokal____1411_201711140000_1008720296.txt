Lad lærerne få en lokalaftale. LÆRERE: I et flertal af landets kommuner har man indgået lokalaftaler eller lavet en forståelse med lærerforeningen, hvor tilstedeværelsestid på skolen og antallet af undervisningstimer for lærerne indgår. Det har vi endnu ikke gjort i Aalborg Kommune.. SF Aalborg og Enhedslisten Aalborg, har flere gange stillet forslag om at der kan laves lokalaftaler på de enkelte skoler. Desværre har der ikke været flertal for dette, da bl.a. Socialdemokratiet ikke vil være med.. I SF ønsker vi at sætte folkeskolen mere fri og derfor skal der naturligvis være mulighed for lokale arbejdstidsaftaler. Når det nye byråd er sammensat, vil SF genfremsætte forslaget om lokale arbejdstidsaftaler. Forhåbentlig vil bl.a. Socialdemokratiet bakke op om dette, som det arbejderparti de siger de er. .