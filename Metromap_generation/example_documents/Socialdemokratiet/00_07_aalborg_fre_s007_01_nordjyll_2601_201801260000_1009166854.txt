VI vil Europa. Debatdagene Vores EU - Hvad skal det ku’? er arrangeret af initiativet ”Vi Vil Europa”, som er et netværk bestående af interesseorganisationer og politiske partier . Blandt netværksdeltagerne findes organisationer som Dansk Metal, Dansk Erhverv og Dansk Ungdoms Fællesråd og partierne tæller blandt andre Liberal Alliance, Venstre og Socialdemokratiet. Debatdagen i Aalborg bragte blandt andet paneldeltagerne forbi dagcentret i Fyensgade, iværksætterfællesskabet StartupWorks og Ungdomspolitisk hus på Kastetvej. Vores EU - Hvad skal det ku’? vil efter planen gæste en ny by hver måned, og således komme hele landet rundt.