I ræs mod bunden. SOCIALDEMOKRATIET: Uden ophør fortsætter Det nye Socialdemokrati ræset mod den politisk moralske bund. I troen på, at det kan bringe Mette Frederiksen ind på ministerbænkene. Hvem den drøm så skal hente støtte fra.. Senest har det socialdemokratiske folketingsmedlem Dan Jørgensens krævet de muslimske friskoler lukket. . Det strider ganske vist mod både friskoletanken og formentlig også mod grundloven.. Men fordi der er muslimernes rettigheder der anfægtes, skal han nok have støtte fra de borgere, som altid er klar, når analyseinstitutterne bruges til at tolke folkeviljen.. Og ikke mindst finder man omgående Dansk Folkepartis Martin Henriksen som hurra-råbende sekundant på sidelinjen. . Han har i øvrigt selv forsøgt sig med et friskole-forbud – men blev afvist af regeringspartiet Venstre, der fandt kravet i strid med partiets oprindeligt liberalistiske frisind. . Den slags bider ikke på en Dan Jørgensen, som er forfatter til det nye socialdemokratiske arbejdsprogram, som septembers partikongres i Aalborg skal konfirmere. Jørgensens hidtil største politiske sejr var, da han som fødevareminister fik kåret stegt flæsk med persillesovs som Danmarks nationalret.. MEN DE socialdemokratiske tæv til ”de anderledes” kom også til udtryk, da Folketinget som et sidste håndkantslag, inden tinget gik på sommerferie, fik vedtaget, at tiggeri skal yderligere kriminaliseres. Nu med en lov om at tiggere smides 14 dage i spjældet – ubetinget.. Stramningen blev gennemført med Socialdemokratiets støtte til de øvrige partier på Tingets højrefløj. . Det blev forklaret, at hensigten er at komme et uvæsen med tiggende romaer i København til livs. De beskrives som ”utryghedsskabende”. . Og med dette udefinerbare begreb anført i bemærkningerne (og altså ikke i lovteksten) fik loven tilslutning fra den socialdemokratiske folketingsgruppe.. I debatten oplystes, at stramningerne ikke skal anvendes mod ”danske tiggere”.. Den påstand afviste den konservative justitsminister imidlertid bastant fra Folketingets talerstol med en erklæring om at ”alle er lige for loven”. . Hvis man ikke vidste bedre kunne man sige: Ja, naturligvis.. Så nu er loven gennemført.. Den første sag er i gang. Mod en svensk tigger, der rakte sin plastickop frem og ikke ville forføje sig fra fortovet ved et københavnsk supermarked.. LOVEN blev hastebehandlet – fordi sommerferien stod for døren.. Den høringsfrist, der er foreskrevet når lovmøllen kværner, blev indskrænket til fire dage – mod normalen på fire uger.. Det har advokatsamfundet, dommerforeningen – og et hav af organer, der på gadeplan og ude i virkeligheden beskæftiger sig med socialt udsatte, der i valget mellem tyveri og betleri griber til en fremstrakt plastickop – har både advaret og betegnet den nye tiggerlov som alvorligt lovsjusk.. Det er ikke noget nyt for et parlament, der i effektiviseringens hellige navn jagter, strammer og straffer.. Man fornemmer flugten fra anstændighed til galskab.. Det er ikke nyt, at Det nye Socialdemokrati deltager.. Men det er forstemmende, at man bliver ved..