Underlig 
forestilling. FINANSLOVSFORHANDLINGER: Vi nærmer os årets afslutning, tankerne er på den forestående jul og mulighederne for at være sammen med familie og venner.. De fleste af os er opdraget til, at pligterne skal håndteres først, før man holder fri og slipper gækken løs.. Dette gælder åbenbart ikke Folketingets store pligtopgave, at sikre at landet har en finanslov for det kommende år. . Det er naturligvis regeringens ansvar, at der vedtages en finanslov. men situationen er, at regeringen har låst sig inde med sit støtteparti og dermed udelukket resten af Folketinget fra at medvirke til at finde løsninger for Danmark gennem en finanslovsaftale. Der spilles ”kyllingespil” eller ”Hvem blinker først?”!. Skattelettelser, som ikke er en efterspurgt vare i befolkningen eller nogle værdipolitiske trut i trompeten angående asyl, skilsmisse, satspuljeaftale stilles over for hinanden.. Skattens størrelse er naturligt i brik i en finanslovsaftale; med de øvrige spørgsmål er i bedste fald hjemmehørende i helt andre politiske sammenhænge.. Hvorfor kan regeringen ikke håndtere forhandlingerne om en finanslov? Er det dårligt håndværk? Manglende fokus? Eller noget helt andet.. Socialdemokratiet møder hjertens gerne til møder om en kommende finanslov med henblik på at lande en aftale, der sikrer rammerne for en fornuftig udvikling af vores samfund. . Det skylder vi borgerne og landet. . Vi er optaget af at udbygge den danske velfærdsmodel, ruste landet til fremtidens udfordringer og sikre uddannelser til vore unge. .