Hasardspil med skolen i Terndrup. KRITIK: Ovenstående medlemmer af byrådet tager skarpt afstand fra det kupforsøg vedrørende Terndrup Skole, som er iværksat af Allan Busk.. Den Sociale Fællesliste, DF og Enhedslisten stikker en kæp i hjulet på fusionsprocessen, der startede for mere end et år siden. . En demokratisk valgt skolebestyrelse gives på den måde vanskelige arbejdsbetingelser allerede før de er tiltrådt.. Udfordringerne på Terndrup Skole er ikke nye, de stammer fra før beslutningen om fusion. . Der er de sidste år arbejdet med at løse udfordringerne, et arbejde der nu er begyndt at vise gode resultater. . Nu bør alle stå sammen om, at få den nye skole i Rebild Øst ”Kilden” bragt godt i vej.. På byrådsmøde den 28. april 2016 traf et flertal i byrådet følgende beslutning: . ”Der sker en fusion af Bakkehusene og Terndrup Skole fra skoleåret 2017/18. Overgangsordning i 2016/17 med fælles ledelse”. . En beslutning der var fuld opbakning til i høringssvar fra de demokratiske valgte skolebestyrelser og MED-udvalg på Bakkehusene og Terndrup Skole.. Socialdemokratiet, Konservative, SF, Radikale Venstre, Anders Norup og Søren Konnerup vil opfordre til, at alle respekterer en demokratisk og fuldt lovlig beslutning. . Byrådspolitikere bør drive skolepolitik via Børne- og Ungdomsudvalget og byrådssalen – ikke via pressen. . Tre medlemmer af Børne- og Ungdomsudvalget, Peter Bak (K), Jeanette Sagan (K)og Michael P. Lex (B), anmoder om at sagen sættes på dagsordenen til førstkommende udvalgsmøde og anmoder samtidigt om at der forinden afholdes et dialogmøde med skolebestyrelsen..