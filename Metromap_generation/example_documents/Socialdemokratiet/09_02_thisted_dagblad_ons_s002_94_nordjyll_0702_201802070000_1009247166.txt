 KLUDDER: Der var kludder i dagens avis, men så fik vi da set, hvad der sker i Thisted og Himmerland.. Socialdemokratiet har præsenteret et nyt udlændingeudspil, som lægger sig tæt op ad det forslag, som Dansk Folkeparti tidligere har fremsat. Det bliver omtalt i lederen og i en god artikel, hvor også seks nordjyske folketingsmedlemmer giver deres mening til kende.. Der er netop uddelt Robert-priser. Filmen ”Vinterbrødre” fik hele ni priser, hvilket slet ikke imponerer Max Melgaard, som mener, at der er tale om internt rygklapperi. Han har kaldt filmen et makværk og gav den to stjerner. Smag og behag.. I På Kanten skriver Grove Vejlstrup om de aktuelle udflytninger. Han stiller spørgsmålet: ”Hvorfor ikke udflytte kongehuset?” Det kunne passende flytte til jagthytten i Trend. En morsom kommentar til et aktuelt problem.. Erhverv har en glimrende artikel om brødrene Jonas og Danni, som imponerer med at producere svin i mesterklassen. De er 5. (femte) generation på gården..