Vigtige krav til grunduddannelsen. UNGDOMSUDDANNELSE:. Vi tog for tre uger siden til Christiansborg for at mødes med socialdemokratiets erhvervsordfører, Mattias Tesfaye angående vores bekymring vedr. den nye grunduddannelse til unge, som regeringen havde meldt ud. . En reform, som truer de lokale uddannelsestilbud, som bl.a. Rolstruphus produktionsskole.. Vi havde et rigtig godt møde sammen med Mattias Tesfaye og Simon Kollerup, hvor vi fremlagde vores bekymringer ved at fjerne erhvervsuddannelser fra vores område.. Derfor er vi rigtig glade for de krav, som Socialdemokratiet stiller i forhandlingerne. Hvis de krav kommer igennem, vil de lokale uddannelser blive reddet, og derudover vil de være med til at give de unge en mere målrettet vej fra uddannelse til job. Og dette ligger helt i tråd med det vi ønskede. . Her er de seks krav, som S, SF og R er kommet med til den nye ”Forberedende Grund Uddannelse”: . - Alle unge skal have en uddannelsesplan, så også et ufaglært job efter 9 klasse bliver et skridt på vejen til formelle kompetencer.. - Alle elever skal erklæres parate i 8.-9. klasse til enten ungdomsuddannelse eller forberedende forløb.. - Der skal være uddannelsestilbud i alle 98 kommuner, og ikke som regeringen ønsker kun i 75 kommuner. . - Det forberedende tilbud skal ligesom ungdomsuddannelserne være selvejende med et statsligt taxametertilskud. Kommunerne skal have medansvar for styring og finansiering.. - Der skal ikke være en fast grænse på to år for uddannelsens længde, som regeringen foreslår.. - Eleverne skal have en ydelse, som er højere end den, regeringen og DF har vedtaget for produktionsskolerne i dag. . Det er derfor vores håb, at de tre partier kan få ovennævnte seks punkter skrevet ind i loven, da det vil være til gavn for de unge på Mors, og arbejdspladserne vil blive på øen. .