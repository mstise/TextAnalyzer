Et umuligt kompromis. For to år siden opfordrede Socialdemokratiets formand Mette Frederiksen til ”et nationalt kompromis” - pompøst ord - om flygtninge og indvandrere. For to dage siden opfordrede hun på til en bred politisk aftale.. Hvad kommer først: det nationale kompromis, den brede aftale, eller at solen brænder ud? Det gør solnedgangen. Medmindre Kristian Thulesen Dahl (DF) vil noget andet.. Udlændinge- og integrationsminister Inger Støjberg (V) vil ikke deponere sit partis handlefrihed hos socialdemokraterne. Og, tilføjer hun, Socialdemokratiet er fundamentalt imod integrationsydelsen og kontanthjælpsloftet, der er en hjørnesten i regeringens politik.. Faktisk kræver den største nationale udfordring i årtier et nationalt kompromis. . Men hvis Mette Frederiksen mener det seriøst, og det ikke bare er et nyt taktisk træk, får hun i høj grad brug for sin nyeste bedste ven, Kristian Thulesen Dahl.  Og Dansk Folkeparti indgår sikkert gerne i et nationalt kompromis, men præmissen vil nærmest med statsgaranti være, at det skulle handle om at få stort set alle ”fremmede” ud.. Det er selvfølgelig en ambition, men vil socialdemokraterne trods alt gå så vidt? Kompromiset er en politisk umulighed, og Mette Frederiksen har da heller ikke selv antydet, hvordan det kunne se ud.. Hvis Mette Frederiksen skal blive statsminister, får hun brug for Det Radikale Venstre - der ikke længere er socialdemokraternes gamle venner, men bare ”vore venner”.. Og blandt meget, meget andet kan det socialdemokratiske nej til kvoteflygtninge snildt stå i vejen for, at Morten Østergaard (R) har lyst til at pege på den socialdemokratiske leder.. Summa summarum: Der kommer ikke nogen god løsning, hverken i morgen eller i overmorgen. Det forhindrer alene de indbyrdes modstridende definitioner på ”god”.. Og det er unægtelig skidt, for uanset hvor mange hjørnesten der er, holder de ikke, hvis de alle er bygget på sand..