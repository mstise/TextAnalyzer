- Det kommer ikke til at gøre ondt på nogen. INDLAND: Med et nyt forslag vil regeringen lette skatten for alle, der har arbejde - både stor og små indkomster.. Skatteminister Karsten Lauritzen (V), hvad hjælper det en HK’er, at skatten bliver lavere, hvis en masse offentligt ansatte HK’ere mister arbejdet, fordi der skal findes penge til at lette skatten?. - Mange HK’ere bliver ansat i skattevæsenet, så jeg tror ikke, at man skal lave den sammenligning. Vi skærer ikke på den offentlige sektor. . - Der er realvækst i den offentlige sektor. Så det er ikke noget med, at vi finansierer nedskæringer i den offentlige sektor for at give skattelettelser. . - Det her er skattelettelser, som langt overvejende er finansieret af det økonomiske råderum, der er skabt gennem reformer gennem de sidste 10 år. I det råderum vil der både være penge til velfærd og til skattelettelser. Nullernes politiske diskussion om enten skattelettelser eller velfærd er et falsum i den situation, vi står i nu. . Er der slet ikke nogen, der kommer til at betale for det her?. - Det, man kan diskutere er, hvad man bruge det til - råderummet, vi har frem mod 2025 - og det er ret stort. Det er skabt, fordi flere er blevet flyttet fra at stå uden for arbejdsmarkedet til at komme ind på arbejdsmarkedet.. - Derfor synes regeringen, at det er rimeligt, at vi belønner de de danskere, der arbejder og finansierer velfærden for alle os andre. Vi tror også, at vi ved at belønne dem, får flere til at arbejde. . - Og vi tror, at dem, der arbejder, arbejder noget mere, så samfundskagen kan blive større, også for dem, der står uden for arbejdsmarkedet.. Vil det sige, at overførselsindkomster, SU og den slags ikke skal beskæres?. - Altså, vi fremlægger med finansloven (torsdag. red.) et mere præcist forslag til finansiering af den her skattereform. . - Men en stor del af skattereformen er jo finansieret af et råderum, som er skabt. Så det kommer ikke til at gøre ondt på nogen. Men selvfølgelig er der også noget finansiering fra andre steder. Det må man vente en lille stund med at finde ud af. . Et klogt valg. 
          . - Jeg tror, at Liberal Alliance har sagt, de gerne vil sænke topskatten. Det kunne jeg også godt tænke mig som skatteminister, for det er skat på folk, der er flittige. Det er der bare ikke mulighed for at samle 90 mandater omkring. . - Topskattediskussionen er gået i hårdknude. Derfor har Liberal Alliance og regeringen klogeligt valgt at spille ud med noget andet. For det skal ikke skygge for vores ambition for, at det bedre skal kunne betale sig at arbejde.. Hvem skal stemme for det her, så I får et flertal?. - Vi inviterer Dansk Folkeparti til forhandlinger, fordi det er et af de partier i Folketinget, som har sagt, at de godt kan se det fornuftige i sænke skatten. De har så et ønske om primært at gøre det i bunden. . - Regeringen har et ønske om at gøre det for alle dan. skere i fuldtidsbeskæftigelse. Jeg har en forventning om, at vi finder hinanden i den forhandling. . - Jeg ærgrer mig gul og grøn over, at sådan et parti som Socialdemokratiet tilsyneladende mener, at helt almindelige danskere skal have en belønning for at gå på arbejde..