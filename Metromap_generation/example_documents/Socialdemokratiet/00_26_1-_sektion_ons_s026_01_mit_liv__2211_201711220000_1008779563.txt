Vælgere sætter helt ny linje. THISTED: Vælgernes dom er ensbetydende med, at de politiske terninger er spillet på en ny måde.. Venstre, som ved valget i 2013 fik 10 mandater - men tabte to undervejs - noterede valgets største lussing, da resultatet var gjort op.. Partiet, med Niels Jørgen Pedersen som spidskandidat er nu nede på seks mandater. Blandt partiets egne bud på resultatet, 21,6 procent af stemmerne, er månegrise og personhetz mod Niels Jørgen Pedersen.. Konservativ sejr. Til gengæld kan De Konservative glæde sig over en betragtelig mandatfremgang. Partiets nuværende to mandater er vekslet til fem og en stemmeandel på 16,2 - en fordobling i forhold til resultatet i 2013.. Hos Socialdemokratiet kan der også smiles bredt - også selv om det kommer ind med ni mandater og ikke 10, som var resultatet i 2013. Til gengæld er Socialdemokratiet gået styrket ud af valget. Liste A sikrede sig 34,3 procent af de afgivne stemmer, en fremgang på 4,7 procent i sammenligning med 2013.. Poul Henrik Kristensen socialdemokratisk kandidat er tilfreds med resultatet.. - Vi har ni mandater, så vi er uændret, siger Poul Henrik Kristensen, som ser bort fra tilbagegangen på et mandat.. - Vi har jo haft en enkelt afhopper, siger han med glæde over et ”kanonvalg”.. Selvransagelse hos DF. Anderledes er stemningen hos Dansk Folkeparti.. Her kan partiets nuværende gruppeformand Kaj Kirk konstatere, at vælgerne har tildelt partiet tre mandater - en tilbagegang på en.. - Det var forventeligt, for vi skal være realistiske, siger Kaj Kirk, som understreger, at partiet satser på at spille en rolle i en ny konstituering. Samtidig erkender han, at det kan give problemer, fordi partiet i Ib Poulsen har en kontroversiel figur, den kan være en hindring for netop det mål.. Kaj Kirk blev genvalgt som nummer 26 af de 27 valgte.. - Det er træls, at Venstre også er gået tilbage, men vi er i valgforbund - og skal Venstre være del af en konstituering, må man også tale med os, siger han.. - Lad mig sige det sådan: Sidst fik vi alt - og med det som udgangspunkt har vi udsigt til at miste meget. Nu må vi arbejde for at begrænse det, vi mister, siger han.. Søger fælles fodslag. Ib Poulsen, der har været en central figur i den seneste periode, erkender, at det nye DF-hold har en opgave i at finde fælles fodslag. . - Det er nødvendigt, men det bliver svært, siger Ib Poulsen, som under konstitueringsforhandlingerne i . 2013 var en ombejlet figur - i aftens sad han i kantinen, men der blev forhandlet på borgmestergangen.. Ib Poulsen blev genvalgt.. - Det afspejler godt, at vores situation er ændret, men er også udtryk for konsekvenserne af det, der er sket i de sidste fire år - også når det gælder det indbyrdes forhold mellem de tre borgerlige partier i den nuværende konstituering.. Det er heller ingen hemmelighed, at samarbejde internt i DF gruppe i kommunalbestyrelsen har været anstrengt. Så allerede nu er der en udfordring for de tre i den nye gruppe, Ib Poulsen, Kaj Kirk og Peter Sørensen, som også opnåede genvalg, at lægge linjen både for deres indbyrdes samarbejde og for gruppens kommende politiske linje.. Borgmester Lene Kjelgaard Jensen sagde ved midnatstid, at alle partierne nu vil sætte sig sammen og forhandle. Selv håbede hun på et godt personligt valg at snakke ud fra.. - Konservative går efter mest mulig indflydelse, og vi vil også gerne have borgmesterposten, sagde hun..