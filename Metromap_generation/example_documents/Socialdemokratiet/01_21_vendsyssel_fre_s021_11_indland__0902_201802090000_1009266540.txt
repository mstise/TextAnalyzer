Kriminelle skal kunne miste    retten til børn. INDLAND:  Hvis en forælder er dømt for alvorlig kriminalitet, skal han eller hun miste retten til delt forældremyndighed. Det mener børneminister Mai Mercado (K).. Til Ekstra Bladet giver hun en række eksempler på, hvilke forbrydelser der skal svække forældres rettigheder til myndighed over deres barn.. De omfatter pædofili, drab og drabsforsøg med få undtagelser.. Paragraf 11 i Loven om forældreansvar siger, at retten kun kan ophæve den fælles forældremyndighed, ”hvis der er holdepunkter for at antage, at forældrene ikke kan samarbejde om barnets forhold til barnets bedste”.. - Men det fremgår ikke klart nok i dag, at nogle gange spiller man sig selv af banen som forældre, siger Mai Mercado til avisen.. - Det er vigtigt, vi får sagt højt, at er man dømt for alvorlig personfarlig kriminalitet, for eksempel overgreb mod børn, så er det helt klart uforeneligt med de forpligtelser, der følger af et forældreansvar, siger ministeren.. Ekstra Bladet har præsenteret ministeren for en sag om en far, hvor børnenes mor er idømt 12 års fængsel for fire drabsforsøg på patienter på Nykøbing Falster Sygehus samt ulovlig medicinering af deres datter. . Faren er stærkt utilfreds med at skulle dele forældremyndigheden med den dømte mor.. I Viborg Stifts Folkeblad har man kunnet læse om en mand, der er dømt for overgreb på sin tidligere steddatter, men stadig har ret til samvær med sin egen biologiske datter.. Mai Mercado vil nu drøfte med de andre partier på Christiansborg, om det er muligt at finde flertal for, at domme for alvorlig kriminalitet skal få betydning i sager om forældremyndighed.. I Socialdemokratiet vil man i den grad gerne diskutere Mercados udspil. Faktisk er det slet ikke vidtgående nok, siger børneordfører . Pernille Rosenkrantz-Theil til Ritzau.. - Vi har selv foreslået en mere udvidet model. Hun mangler noget. Vi lægger op til, at man ikke blot ser på forældremyndighed, men også spørgsmålet om samvær. Det dur ikke at udlevere et barn til et menneske, der har brudt den mest fundamentale tillid mellem mennesker ved at begå vold, siger hun.. S vil dermed fokusere ikke blot på den personfarlige kriminalitet, men også på ”hverdagsvolden, hvor en mor systematisk har fået tæsk gennem et helt ægteskab”, forklarer Rosenkrantz-Theil.. - Store undersøgelser viser, at hvis børn har været vidner til vold, når moren eksempelvis har fået tæsk af faren, så er det lige så skadeligt for barnet, som hvis det selv havde været udsat for vold. Så ved samvær med faren statsautoriserer vi sådan set det overgreb, barnet har været udsat for, siger S-ordføreren.. Derfor skal automatisk samværsret også begrænses ved grove forbrydelser, understreger hun.. Hos Red Barnet peger psykolog Kuno Sørensen over for Ritzau på, at serviceloven allerede giver muligheder for at gribe ind og beskytte børnene i tilfælde med eksempelvis pædofili, drab og drabsforsøg. . - Med serviceloven skal man som kommunal forvaltning vurdere, om barnets kontakt med en forælder er til skade for barnet, og om man skal indskrænke kontakten til forælderen, siger Kuno Sørensen.. INDLAND:  Hvis en forælder er dømt for alvorlig kriminalitet, skal han eller hun miste retten til delt forældremyndighed. Det mener børneminister Mai Mercado (K).. Til Ekstra Bladet giver hun en række eksempler på, hvilke forbrydelser der skal svække forældres rettigheder til myndighed over deres barn.. De omfatter pædofili, drab og drabsforsøg med få undtagelser.. Paragraf 11 i Loven om forældreansvar siger, at retten kun kan ophæve den fælles forældremyndighed, ”hvis der er holdepunkter for at antage, at forældrene ikke kan samarbejde om barnets forhold til barnets bedste”.. - Men det fremgår ikke klart nok i dag, at nogle gange spiller man sig selv af banen som forældre, siger Mai Mercado til avisen.. - Det er vigtigt, vi får sagt højt, at er man dømt for alvorlig personfarlig kriminalitet, for eksempel overgreb mod børn, så er det helt klart uforeneligt med de forpligtelser, der følger af et forældreansvar, siger ministeren.. Ekstra Bladet har præsenteret ministeren for en sag om en far, hvor børnenes mor er idømt 12 års fængsel for fire drabsforsøg på patienter på Nykøbing Falster Sygehus samt ulovlig medicinering af deres datter. . Faren er stærkt utilfreds med at skulle dele forældremyndigheden med den dømte mor.. I Viborg Stifts Folkeblad har man kunnet læse om en mand, der er dømt for overgreb på sin tidligere steddatter, men stadig har ret til samvær med sin egen biologiske datter.. Mai Mercado vil nu drøfte med de andre partier på Christiansborg, om det er muligt at finde flertal for, at domme for alvorlig kriminalitet skal få betydning i sager om forældremyndighed.. I Socialdemokratiet vil man i den grad gerne diskutere Mercados udspil. Faktisk er det slet ikke vidtgående nok, siger børneordfører . Pernille Rosenkrantz-Theil til Ritzau.. - Vi har selv foreslået en mere udvidet model. Hun mangler noget. Vi lægger op til, at man ikke blot ser på forældremyndighed, men også spørgsmålet om samvær. Det dur ikke at udlevere et barn til et menneske, der har brudt den mest fundamentale tillid mellem mennesker ved at begå vold, siger hun.. S vil dermed fokusere ikke blot på den personfarlige kriminalitet, men også på ”hverdagsvolden, hvor en mor systematisk har fået tæsk gennem et helt ægteskab”, forklarer Rosenkrantz-Theil.. - Store undersøgelser viser, at hvis børn har været vidner til vold, når moren eksempelvis har fået tæsk af faren, så er det lige så skadeligt for barnet, som hvis det selv havde været udsat for vold. Så ved samvær med faren statsautoriserer vi sådan set det overgreb, barnet har været udsat for, siger S-ordføreren.. Derfor skal automatisk samværsret også begrænses ved grove forbrydelser, understreger hun.. Hos Red Barnet peger psykolog Kuno Sørensen over for Ritzau på, at serviceloven allerede giver muligheder for at gribe ind og beskytte børnene i tilfælde med eksempelvis pædofili, drab og drabsforsøg. . - Med serviceloven skal man som kommunal forvaltning vurdere, om barnets kontakt med en forælder er til skade for barnet, og om man skal indskrænke kontakten til forælderen, siger Kuno Sørensen..