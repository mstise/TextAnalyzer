Ikke kun for Aalborg. LIMFJORDSFORBINDELSE: SF’s spidskandidater foreslår (22.10.) byrådet en vej- ledende folkeafstemning i Aalborg Kommune om linjeføringen. De hævder, at ”der er stadig stor uklarhed om hvilken vej linjeføringen skal gå, og hvordan en forbindelse skal finansieres”. Det fremgik endvidere af et referat (13.10), at viceborgmester Daniel Nyboe Andersen fra de Radikale vil foreslå en ny afstemning i det kommende byråd om linjeføringen. . Også Alternativets byrådskandidater går varmt ind for at det kommende byråd skal afvise den tredje Limfjordsforbindelse vest om Aalborg. . Nu bygger denne holdning på den helt fejlagtige forudsætning, at linjeføringen for det fjordkrydsende vejprojekt er et rent Aalborg-emne og uden interesse for de øvrige borgere i regionen. Den tredje Limfjordsforbindelse over Egholm vil fortsat tilbyde en markant forbedring af transport- geografien for Aalborg Kommune, og ikke mindst for hele regionen. . Endvidere er Aalborg som hovedby afhængig af den økonomiske og beskæftigelsesmæssige udvikling i hele regionen.. Forud for vedtagelse af større infrastrukturprojekter på landsplan gennem- føres der normalt en grundig offentlig høring og debat. Dette skete også forud for vedtagelsen af linjeføringen for den tredje Limfjordsforbindelse i efteråret 2011. Der er ikke siden konstateret ændringer af væsentlige forudsætninger, som berettiger til en gentagelse af denne årelange proces. . Beslutningen om linje- føringen ligger derfor fast. Et fremtidigt byråd i Aalborg, der afviser linjeføringen for den tredje Limfjordsforbindelse, vil komme i konflikt med resten af regionen og med den landspoli- tiske målsætning om at fremme udviklingen i Jyllandskorridoren, som bl.a. Socialdemokratiets trafikpolitiske ordfører Rasmus Prehn har peget på vigtigheden af. . SF og Alternativet har lov til at mene at erhvervsudviklingen og jobskabelsen nord for Limfjorden, skal nedprioriteres. Men spidskandidater for disse partier tager udgangspunkt i antagelser, der i bedste fald er tvivlsomme. Deres argumenter mod en tredje Limfjordsforbindelse er de følgende:. - Egholm er et højklasset naturområde. Derfor vil forbindelsen over Egholm vil være i modstrid med flere EU-direktiver. Den tredje Limfjordsforbindelse vil imidlertid blot optage en stribe landbrugsjord af middelmådig kvalitet.. - Det gentages utallige gange, at den vestlige Limfjordsforbindelse kun vil aflaste Limfjordstunnellen med 16 pct. mens et ekstra tunnelrør vil forøge kapa- citeten med hele 50 pct. De 16 pct. er taget ud af en helhed af modelberegninger, som Vejdirektoratet har foretaget under den forudsætning at kapacitetsgrænsen i Limfjordstunnellen ikke er nået. Hvis trafikken får forstoppelse i Limfjordstunnellen, vil flere bilister vælge den vestlige fjordkrydsning. . Troen på en kapacitets- forøgelse på 50 pct. er endnu en fejlslutning. . Kapaciteten af de nuværende seks spor gennem tunnelen kan ikke udnyttes fuldt ud, blandt andet grundet ”borgmestervinget” på nordsiden, og især grundet den tætte og uhensigts- mæssige tilslutning gennem kridtsvinget lige syd for tunneludmundingen. . - Det hævdes med stor overbevisning, at et ekstra tunnelrør vil være meget billigere end forbindelsen over Egholm. . Der skal imidlertid ses på udgifterne til det samlede vejnet i de to alternativer, og der skal tages hensyn til de meget problematiske anlægstekniske forhold omkring Limfjordstunnellen. . Der kræves omkostningstunge investeringer i de tilsluttende vejnet ved en fortsat koncentration af den fjordkrydsende trafik ved Limfjordstunnellen. . Der er fortsat behov for en ringvej vest om Skalborg og Hasseris, for at aflaste trafikken gennem centrum og omkring Hobrovej. Disse og andre vejinvesteringer, der er en konsekvens af den af Aalborg Kommune ved- tagne byudvikling, skal betales af Aalborg Kommunes skatteydere eller mere rea- listisk gennem brugerbetaling, da de vil være statsvejnettet uvedkommende. . - Det er urealistisk at forvente at staten vil investere 7-8 milliarder kr. i en forbedring af Limfjordskrydsningen”. Nej det er det ikke. I disse år investeres der et trecifret milliardbeløb i hovedstadsområdet og de tilsluttende vej- og bane- forbindelser, så der vil være tale om en rent geopolitisk prioritering.. - Der er ingen forbindelse nordfra ad E45 til Egholm-forbindelsen”. Jo, Høvejen er forbindelsen, og dens forløb kan udbygges/forbedres. . Selv efter anlæggelse af den tredje Limfjordsforbindelse, vil der naturligvis opstå behov for at forbedre tilslutningerne til E45 ved Limfjordstunnellen og forlænge de seks spor gennem tunnelen lidt længere mod syd. Endvidere kan der opstå akut behov for at reparere den synkende tunnel.. Men den tredje Limfjordsforbindelse vest om Aalborg er helt klart en statsopgave og den mest hastende. . Det kommende byråd for Aalborg burde hellere sikre, at det detaljerede forløb optimeres i forhold til kommunens samlede vejnet og trafikafvikling..