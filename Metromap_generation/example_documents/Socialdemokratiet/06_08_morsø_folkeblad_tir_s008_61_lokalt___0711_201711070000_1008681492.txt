Mette Frederiksen tager Næssundfærgen. MORS: Lidt før klokken 17 i morgen ventes en bus at rulle ind på den hæderkronede Næssundfærge fra Thysiden. Ombord er Socialdemokratiets formand Mette Frederiksen, der kommer til Mors som frontfigur i en kampagne, der skal støtte partiets kommunalpolitikere. . - Jeg er selv med bussen, så jeg kan ledsage Mette Frederiksen til Sydvestmors Kultur- og Fritidscenter. Her skal hun høre oplæg fra Landsbyen De 7 Sogne og fra Karby Kuber med mere, og hun vil selv sige noget om, hvad der er vigtigt for Socialdemokratiet i kommunalvalgkampen, siger Viggo Vangsgaard (S), 2. viceborgmester og spidskandidat for S til kommunalvalget på Mors.. Han vil byde velkommen til mødet, hvor der også bliver lejlighed til at stille spørgsmål til partiformanden.   .