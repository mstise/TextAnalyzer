Budget med præg   af kommunalvalg. VESTHIMMERLAND: Der er kun syv uger til kommunalvalget tirsdag 21. november. Det bærer 2018-budgettet for Vesthimmerlands Kommune tydeligt præg af. Det kom sent torsdag i hus ved et forlig, hvor samtlige 27 byrådsmedlemmer tilsluttede sig.. Budgetaftalen betyder, at der drysses penge af mange steder i kommunen. Upopulære beslutninger er der ikke rigtig nogen af. . Hvor der tidligere år har været blandt andet skolenedlæggelser og plejehjemslukninger på programmet ved budgetforhandlingerne, så har politikerne denne gang haft spenderbukserne på.. Masser af anlægskroner. Med anlægsudgifter i omegnen af 90 mio. kr. i det kommende år er der lagt op til en lang række projekter kan komme fra land næste år.. - Jeg synes, vi har fået lavet et budget, der favner hele kommunen godt, og sætter gang i nogle ting, lød det fra borgmester Knud Kristensen (kons.), da han fredag formiddag præsenterede budgettet sammen med repræsentanter fra de andre partier, der også var troppet op i det nye rådhus for at være med, efter budgetforhandlingerne hele torsdagen havde stået på i mødelokaler på golfcentret i Gatten.. Her havde politikerne dagen igennem givet og taget - men sidst på aftenen lå det fast, at Det Konservative Folkeparti, Venstre, Socialdemokratiet, Socialistisk Folkeparti, Dansk Folkeparti, Det Radikale Venstre samt løsgængerne Annette Vahlgreen og Kirsten Moesgaard alle sagde ja til et budget, der blandt andet giver uændret skat til vesthimmerlændingene.. Ny institution i Aalestrup. Blandt de ting, som indbyggerne i kommunen nu kan se frem til er f.eks. en ny socialpsykiatrisk institution i Aalestrup med plads til 20. Den kommer til at erstatte tre mindre boenheder. . På budgettet er også plads til, at der for alvor skal skub i nye marinaer i både Hvalpsund og Løgstør. . I Løgstør sættes der også gang i en etapevis flytning af byens boldbaner til området omkring Idrætscenter Lanternen. Her starter man med opvisningsbanen.. Svømmehal i Aars. I Aars er man et gevaldigt skridt nærmere en ny svømmehal i Aars Vest, der skal opføres i de kommende fire år. Før der kan tages stilling til et konkret projekt vil byrådet dog have et bedre beslutningsgrundlag for både drift og anlæg - samt afklaring omkring ejerskab af . svømmehallen. . Altså om svømmehallen skal være kommunal eller selvejende.. Det næste år skal derfor bruges til at få styr på, om de afsatte midler kan dække svømmehalsprojektet, og om der kan hentes den nødvendige medfinansiering fra fonde.. Viser det sig ikke at være muligt, forbeholder byrådet sig ret til at kræve et reduceret projekt. . I Aars er der også sat penge af til etablering et ungehus - endnu er det dog usik. kert, hvor det skal ligge. Måske i den afdeling af det gamle rådhus, som Jutlanderbank ejer. I den kommunale del bliver det ikke - for den er der sat budgetpenge af til at rive ned.. Farsø får også del i budgetkagen. Her er der blandt andet sat penge af til ”Den Røde Tråd”..