Universitetet - mellem folket, fakturaen og friheden. Der er noget varmt, næsten kærligt, over det store oversigtkort, der hænger på campusdirektørens kontor. På det kan man se Aalborg Universitets bygninger i Aalborg Øst.. Engang var området herude overladt til sig selv. Nu, siger direktøren, omfavner byen jo ligefrem campus..  Han smiler og påpeger planerne om flere byggerier omkring Da Vinci Parken og det nye sygehusbyggeri. Campus bliver centrum i en helt ny bydel.. Det er universitetets omskiftelighed, der her, som et luftfoto, er fastgjort til væggen på direktørens kontor. Skiftet fra periferi til centrum af det hele. Det er spørgsmål om rolle og retning, og netop dét præger diskussionerne om universitetet anno 2018.. De videregående uddannelser er under stor politisk bevågenhed. 2017 blev rundet af med politiske beslutninger, der kommer til at sætte deres tydelige præg de næste år; vedtagelsen af en ny bevillingsmodel, aftale om bedre rammer for universitetsledelser og fremlæggelsen af regeringens strategi på forskningsområdet.. Intet tyder på at 2018 bliver mindre turbulent. Politikernes reformkrav og forventninger følges hånd i hånd med produktivitetskrav, besparelser og hård økonomistyring. Det sætter store krav til ledelsen og kan føre til interessekonflikter. Som i høringssvarene fra de akademiske råd på Aalborg Universitet sendte ud i forbindelse med AAU-ledelsens foreslåede vedtægtsændringer, der blev drøftet på et bestyrelsesmøde lige før jul.. ”Hårrejsende læsning”. Det var den første reaktion fra lektor ved Institut for Økonomi og Ledelse og nu afgåede formand for akademisk råd på Institut for Økonomi og Ledelse - Mogens Ove Madsen. . Ifølge høringssvarene ville de foreslåede ændringer have betydet, at magten ville blive samlet i de administrative lag, blandt andet rektoratet. Det ville have ført til øget indflydelse for universitetsdirektøren på bekostning af blandt andet dekanerne.. Hertil kom et ønske om at reducere antallet af medlemmer i de kollegiale organer og fratage de akademiske råd medindflydelse på blandt andet strategi og økonomi..  Ledelsen begrundede vedtægtsændringerne med, at det ville løfte en betydelig arbejdsbyrde væk fra medarbejderne. . - Samlet set lignede det en bevægelse væk fra en ledelsesfilosofi, der er anvendelig på et universitet og mere i retning af en ældre privat virksomhed, mener Mogens Ove Madsen.. En gammel virksomhed. Ensretningen, magtcentraliseringen og tanken om en Buddenbrook’sk afsked med den gamle verden af cognac, støv og cigarrøg. En ledelsesstil der ikke harmonerer med en vidensarbejdsplads og dets mangefacetterede natur - i Lübeck endte det som bekendt helt galt, pointerer Mogens Ove Madsen.. Efter professor Heine Andersen udgav bogen ”Forskningsfrihed - ideal og virkelighed”, har spørgsmålet om politisk indblanding og universitetsledelsernes reaktion på den været højspændt. Heine Andersens bog ramte ned i debatter som sagen om landbrugspakken, hvor Aarhus Universitet havde underskrevet en tavshedsklausul på vegne af forskerne, og i kritikken af Københavns Universitets ledelse i forbindelse med fyringen af professor Hans Thybo eller disputten mellem AAU og den fyrede akustik-professor Henrik Møller som blandt andet har bølget frem og tilbage i fagbladet Forskerforum.. I sidste ende forkastede ledelsen på AAU de foreslåede ændringer, men bevægelsen kan den ikke stoppe. Dertil var det for meget en dråbe i havet.. Viden for de lærde blot?. Debatten om universitetet - om dets rolle, retning og vilkår - er dyb og vigtig. Dyb på grund af den tradition og den historie, der følger med selve universitetsidéen. Idealet om den frie viden frakoblet en direkte forbindelse mellem lærdom og profit. Vigtig, fordi det i høj grad er med til at konstituere, hvordan vi tænker viden og dets placering i samfundet. Hvad der er elitært. Hvad der er folkeligt. Om demokratiseringen af lærdom frisat en indre nødvendighed og tørst, men derimod drevet af en ydre nødvendighed og hunger efter arbejdskraft - om viden, der er nødvendig for Danmarks internationale konkurrenceevne i globaliseringens videnskapløb Vores børns fremtid på alle dets tænkelige planer.. De første universiteter og det ideal der fremkom heraf, opstod som en form for indre nødvendighed, blandt lærde og kyndige. Et elitært selvopholdende økosystem.. - De allerførste universiteter, man nævner Bologna i 1088 som det første, opstår nærmest som græsrodsorganisationer. Her er der nogle mennesker, der slår sig sammen, fordi de har behov for det og begyn. der at tilvejebringe noget undervisning, fortæller lektor og ph.d. på Saxo Instituttet på Københavns Universitet Morten Fink-Jensen.. - Derfor selve universitetsordet; der betyder fællesskab, det er åbent for alle. Så et ikke ekskluderende fællesskab, der dog krævede, at man havde nogle kundskaber i forvejen, man skulle kunne latin og så videre.. Viden var således for de allerede oplyste. For de privilegerede få. Viden for videns egen skyld og ikke som led i opfyldelsen af statslige eller samfundsmæssige behov, blev det efterstræbte mål. Det var idealet i Humboldt-modellen, der ligger som det åndelige fundament og ideal for vore dages universiteter. Idéen kunne dog ikke modstå presset. Dels fra en demokratisering af viden og dels kunne den ikke i al evighed være blind for de økonomiske og samfundsmæssige realiteter og krav der konstant bankede på universitetets døre. Kravet om nytte, output og afkast.. Det har ikke blot ændret ideen om universitetet men også administrationen og ledelsen af den. Det begyndte elitært inkluderende og fagligt ekskluderende. Opstået ud fra en indre nødvendighed. De forsamlede kyndige mænd valgte i deres midte en leder, der blev udnævnt til rektor. Rektoren var til at begynde med en ærestitel. Valgt for en kortere periode. I middelalderen var det for tre måneder. Helt op til 1900-tallet var han valgt for et år ad gangen, fortæller Morten Fink-Jensen. Den rolle har ændret sig. Ikke mindst set i lyset af de ændrede politiske prioriteringer og samfundets krav om produktion af egnede individer. Rektor blev direktør ... for det hele.. Ledelsen som lynafleder. I foråret 2017 indgik Regeringen, Dansk Folkeparti og Socialdemokratiet en aftale om ”. I udkastet til aftalen var der lagt op til, at uddannelses- og forskningsministeren skulle have myndighed til at godkende formændene for universitetsbestyrelserne. Samtidig skulle formanden for det udpegningsorgan, der i sidste ende vælger bestyrelsesformand, være udpeget af ministeren. De elementer blev dog taget ud af den endelige aftale efter høringsfasen.. I den endelige aftaletekst understreger parterne bag, at de ønsker ubetinget forskningsfrihed, og de understreger, at universiteterne har gennemgået en markant udvikling organisatorisk, størrelsesmæssigt og styringsmæssigt de seneste 10-15 år. Men, skriver de videre, er universitetet af så vital samfundsmæssig betydning, at der er behov for ændringer.. At politikerne har hånden hårdt knuget om de højere læreranstalters rorpind, er ikke noget nyt fænomen. . - Det er en gammel tanke, der går helt tilbage til reformationstiden, hvor universiteterne bliver opfattet som nogle, der er sat i verden for at producere kandidater, siger Morten Fink-Jensen.. - Hvis du ser på Københavns Universitet, var det fra reformationen og op til midten af 1800-tallet i høj grad produktionen af teologer, det drejede sig om. Det er klart, at den uddannelse er tilrettelagt ud fra de behov, som staten havde på daværende tidspunkt.. Senere bliver behovet for embedsmænd og jurister stort, og herefter er det læger og ingeniører, der bliver sat på samlebåndet.. - Stadig kunne man på grund af universiteternes størrelse tillade en større akademisk frihed i 1700-tallet. Men i takt med at universiteterne er vokset, og de berører mange flere dele af samfundet, og erhvervslivet kommer ind i billedet, det gør, at der er kommet et større politisk fokus, siger Morten Fink-Jensen.. Det var endeligt med styrelseslovene fra begyndelsen af 70’erne at det masseuniversitet, som vi til dels kender i dag opstod, og det var netop i den periode Aalborg Universitetscenter blev etableret.. I dag er Aalborg en universitetsby, der har omfavnet ideen om viden og uddannelse. Men sådan var det ikke, da Aalborg Universitet stod for at åbne i 1974 og dermed skulle finde sig til rette midt i en brydningstid, hvor idealer og elitespørgsmål kom til live blandt andet i spalterne i nærværende avis. Aalborg var stadig en arbejderby til benet og tanken om det elitæres støvede blæst ind over værfter, gårde og fabrikker huede ikke alle.. Før etableringen udsendte den interimstyre, der skulle forestå opbygningen af det nye center, skitser for de principper, der skulle styre universitetet. På vegne af Danmarks Kommunistiske Ungdoms frederikshavnafdeling skrev Torben Möger Pedersen, således i et læserbrev dateret 1973:. 
          . Hvorfor en svensker, vil nogen spørge?. - Ja, hvorfor ikke, sagde Jörgen Weibull, da han i 1972 blev stillet spørgsmålet af en journalist fra Aalborg Stiftstidende. . Selvom Jörgen Weibull, der netop var blevet indsat som rektor for det endnu ufærdige universitet, ikke var specielt kendt i den danske offentlighed, var han ifølge artiklen særdeles ”in” i Sverige, hvor han i flere år havde været en flittigt benyttet politisk kommentator i dagspresse, radio og TV.. Jörgen Weibull, manden der skulle stampe et universitet op mellem gamle og nye tider mente altså at; . Fra folket til faktura. Fra at Københavns Universitet i 1958 optog 4.700 studerende ligger det tal i dag på cirka 41.000. En stigning der i omfang ikke kan tilskrives årgangenes størrelse, men som har stor betydning for de gnidninger, der finder sted. Uddannelsessystemet er en af de største poster på det offentlige budget og det vil kalde på mere og mere intens politisk styring.. - Den har hele tiden været der, men detailreguleringen bliver større og større fordi maskineriet er blevet markant større. I det maskineri mener man ikke at man kan overlade styringen til medarbejderne, men at man skal have professionel topstyret ledelse, der har forstand på den slags, siger Morten Fink-Jensen.. Den svenske professor og den nordjyske kommunist betonede . - Det er klart at tanken om universitetet som virksomhed udvikler sig inden for de seneste 10 eller 20 år så er ideen om, at rektor skal være en slags direktør som træffer alle mulige beslutninger og har ledelsesansvar blevet stærkere og stærkere.. I begyndelsen var lærerne også studerende og derfor har man på universiteterne bibeholdt tanken om selvstyreoprindelsen, Den har man holdt fast ved så godt som man nu kunne op til for ganske nylig, fortæller Morten Fink-Jensen.. Viden er ikke kun blevet en vigtig komponent i optræningen af embedsmænd eller rugekasse for elitære teologer. Kundskaben beruser ikke kun dem der har muligheden og resurserne til at indånde de øverste luftlag. nej det er blevet ilten, der holder samfundet kørende. Viden er nøglen til international succes.. - I dag er det i høj grad sådan, at de der går på universiteterne, skal være med til at brødføde nationen ved at være innovative og målrettede og omstillingsparate, siger Morten Fink-Jensen.. - Der er sket en tankemæssig udvikling om universiteternes rolle som frelser for samfundsøkonomien. Vi er ikke en industrination længere og landbruget giver underskud og derfor har vi i mange år hørt at det skal være viden og innovation vi skal leve af.. Politikerne kan dermed ikke leve med tanken om at miste kontrollen med produktionen af studerende. At mennesket der en dag træder ind af døren til campus forsvinder ud af syne. Ikke at have en ide om hvad der efter fem år vil dukke op i den anden ende.. - Der er jo ikke noget galt i, at man bliver uddannet i noget, der er relativt målrettet til noget konkret - også til det private erhvervsliv, det er bare noget der ligger meget fjernt fra hele universitetsideen, siger Morten Fink-Jensen.. I takt med det tiltagende krav om hurtig omsættelig og rentabel viden, er magten langsomt men sikkert blevet taget fra professorerne og findes nu i det mere forretningslignende ledelseshierarki med sektionsledere, institutledere, dekaner og rektor, siger Morten-Fink Jensen. . De administrative sedimentdannelser har det med at forme uddannelseslandskabet og giver således et indblik i hvad der var, og hvad der herefter vil følge.. Administrativ bekvemmelighed. Bag universitetsledelsernes ambition om at samle beslutningskompetencerne kan altså findes den årsag, at universiteterne skal navigere i en stadig mere usikker og i stigende grad politiseret virkelighed. . Et eksempel er vedtagelsen af en ny bevillingsmodel for de videregående uddannelser, der blev stemt igennem med et bredt politisk flertal før nytår. Her blev den gamle taxameterordning udskiftet med en trebenet model, der finansierer uddannelserne gennem et grundtilskud, aktivitetstilskud og et resultatbaseret tilskud. Blandt andet skal universiteternes tilskud afhænge af de studerendes beskæftigelsesgrad, gennemførelsesprocent og undervisningskvalitet. Det er et datadrevet fokus på output. En produktivitetstankegang.. Formand for Rektorkollegiet, Anders Bjarklev, sagde i den forbindelse at ”. I bogen ”Hvor står kampen om dannelse?”, skriver rektor for Professionshøjskolen Metropol, Stefan Hermann, blandt andet om konstruktionen og synergieffekten mellem ledelse og politisk styring af uddannelsesområdet;. Da uddannelses- og forskningsminister Søren Pind i efteråret gæstede Aalborg Universitet blev han blandt andet spurgt om årsagen til, at fastholde et produktivitetskrav til universitetet.. Uddannelsessystemet producerer kandidater, og er altså en del af den offentlige produktion lød svaret. Dermed kan uddannelsessystemet underlægges de samme effektivitetskrav som andre produktionsvirksomheder eller offentlige instanser. Det er ikke den mest elegante måde, erkendte ministeren, men det var det bedste instrument i værktøjskassen.. Fedtlaget formes. Output findes ikke før det bliver målt, effektivitet og kvalitet skal monitoreres før det kan anvendes. Evalueringer skal rundsendes, samles og retfærdiggøres, før det kan indgå i styringskæden, Antallet af akademiske medarbejdere på universiteterne er steget voldsomt de senere år. Det er dog ikke akademiske medarbejdere der direkte er tilknyttet undervisning og forskning men AC-medarbejdere - altså administrativt ansatte.. Et tydeligt tegn, mener Mogens Ove Madsen, på det vandskyende fedtlag der har sat sig på universitetets sideben og som har været en medvirkende årsag til ”firmatiseringen” af universitetet.. - Man er ved at omkalfatre universitetet. Hvis man ser fra 00’erne og frem til nu, så kan man se at der er kommet et ufatteligt stort lag af akademiske medarbejdere i administrationen, og hvad laver de så? Jeg mener jo de er kommet ind for at assistere rektorerne, dekanerne, og til en vis grad institutlederne som pludseligt sad helt alene fordi det kollegiale system blev afskaffet. De skal have nogen, der kan producere argumenter for dem, have nogen der kan udarbejde de evalueringer, vi hele tiden er underlagt, siger Mogens Ove Madsen.. - Det er også dem der udarbejder strategi, og dem der tager sig af forhandlinger med ministeriet omkring udviklingskontrakter, det når jo aldrig ned til os. Nej det er det administrative lag, der sætter sig ned med Sørens Pinds administrative lag, og finder ud af det.. Hvad der herefter vil ske ... Paradoksalt nok kan universiteternes hårde arbejde for at opfylde det voksende krav om afkast og nytte ende med at overflødiggøre universitetet og dets placering som samfundets solide støttepille.. For ved at gøre viden til en vare, kan forskerne selv blive vareliggjort og indgå i en markedsdynamik der ikke på samme måde som tidligere betoner de gamle akademiske strukturer og merriteringer. Samtidig er universiteterne underlagt effektiviseringskrav der skaber et miljø af ressourceknaphed.. Heri vokser den indbyrdes konkurrence på alle niveauer og hvor de enkelte forskningsprodukter måske nok kan modstå presset vil universiteterne ikke automatisk klarer sig godt som postdoc ved Institut for Tværkulturelle og Regionale Studier på Københavns Universitet, Dan Hirslund, skriver i artiklen Akademisk prekarisering i Tidsskrift for Arbejdsliv; ”. Det vil altså sige, at universitetet som institution er truet, ved at opfylde de betingelser det bliver pålagt og kan således ende som betydningsløse skaller i et netværk af forskere og udviklingsinstitutioner der ikke er en del af den lange tradition og ikke trækker på historien eller arven fra hverken Humboldt eller Bologna.. Som Stefan Hermann beskriver; vil de kræfter, der har påtaget sig arbejdet med at modernisere samfundet, have blikket rettet stift mod fremtiden, mens fortiden lades urørt..