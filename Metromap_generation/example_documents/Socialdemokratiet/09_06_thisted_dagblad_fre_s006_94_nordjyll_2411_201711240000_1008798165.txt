Flere får noget at skulle have sagt. NORDJYLLAND: Alle 41 medlemmer stemmer for Ulla Astman (S), når det nyvalgte regionsråd om 14 dage mødes for at vælge formand. Til gengæld for opbakningen vil lidt flere end nu opnå indflydelse gennem det vigtige forretningsudvalg. . Forretningsudvalget har i dag 15 medlemmer, og det bliver i det ny regionsråd udvidet til 16.. DF tøvede. Eneste parti, der onsdag tøvede i forhold til den brede konstitueringsaftale, var Dansk Folkeparti, der kom ind i regionsrådet med fire mandater.. - Det var jo først hen på aftenen onsdag, at vi vidste, hvem der var blevet valgt, og jeg skulle lige have tjekket med alle, inden vil tilsluttede os aftalen. Men jeg er godt tilfreds med resultatet, siger Ib Madsen, der var Dansk Folkeparti spidskandidat.. Og selv om mandattallet er uændret i forhold til valget i 2013, er Dansk Folkeparti væsentligt styrket, idet partiet får to pladser i det ny forretningsudvalg.. En stor del af denne periode har Dansk Folkeparti slet ikke været repræsenteret i forretningsudvalget. Den ene plads, som partiet fik i 2013, tilfaldt Vivi Jensen, der siden har forladt Dansk Folkeparti.. Da konstitueringsaftalen blev forhandlet onsdag, var der nogen utilfredshed hos Enhedslisten, der i første omgang ikke stod til at blive repræsenteret i forretningsudvalget.. Det er dog senere løst, så partiet alligevel får en af pladserne.. Udvidelsen. Regionsrådsformand Ulla Astman vil dog ikke direkte sige, at det var diskussionen med Enhedslisten, der afgjorde, at forretningsudvalget fik yderligere en plads.. - Vi udvider fra 15 til 16 pladser for at få plads til alle, og samtidig skal sammensætningen gerne afspejle mandatfordelingen i regionsrådet, siger Ulla Astman.. Regionsrådets forretningsudvalg kan nærmest . sammenlignes med et byråds økonomiudvalg. Alle væsentlige sager skal gennem forretningsudvalget, inden de kommer i regionsrådet. Det må maksimalt have 19 medlemmer. . Tilspidset situation. Fordelingen af pladser bliver sådan, at Socialdemokratiet får seks, Venstre fire, Dansk Folkeparti to, Konservative en, Enhedslisten en, SF en og Det Radikale Venstre en.. I den tilspidsede situation onsdag omkring konstitueringen var utilfredsheden hos Enhedslisten så stor, at partiet truede med at ville anbefale partifæller andre steder i landet ikke at støtte Ulla Astman som mulig formandskandidat i organisationen Danske Regioner.. - Det er nu løst, og vi anbefaler at bakke Ulla Astman op, siger Susanne Flydtkjær (EL).. Her vil Ulla Astmans mulighed afhænge af sammensætningen af Danske Regioners bestyrelse. Valget sker først til foråret.. I første omgang fik Enhedslisten valget mellem en post i bestyrelsen for Nordjyllands Trafikselskab og så en plads i regionsrådets forretningsudvalg. Nu får partiet begge dele. Begge poster går til Susanne Flydtkjær.. Senere skal der fordeles formandsposter i regionsrådets rådgivende udvalg. Her bliver der ligesom i denne periode seks udvalg..