Aftale om stabilitet . THISTED: Over seks sider beskriver Venstre og Socialdemokratiet grundlaget for det fremtidige samarbejde mellem de to partier for den kommende valgperiode. Aftalen blev præsenteret i de tidlige morgentimer i går onsdag.. Den giver borgmesterposten til Ulla Vestergaard (S), mens Niels Jørgen Pedersen (V) bliver viceborgmester - og der er plads til en 2. viceborgmester. På side to beskrives en nyskabelse.. Kommunens fire stående udvalg skal ledes af et formandskab bestående af formand som næstformand..  Venstre får formandsposten i de tre, erhverv, arbejdsmarked og kultur, teknik og miljø samt børn og familie, mens Socialdemokratiet stiller med formanden i det fjerde, social og sundhedsudvalget,  . Nyt er også, at udvalgenes næstformand skal have vederlag.. På udvalgssiden er der givet et tilbud til Konservative om at få formandsposten i børne- og familieudvalget - et tilbud, som lige nu står ubesvaret.. Nyt er også, at der nedsættes to rådgivende udvalg, såkaldte paragraf 17,4 udvalg med overskrifterne ”Koordineret Ungeindsats” og ”Sammenhængende anlæg”. Konstitueringspartierne er desuden repræsenteret i bestyrelserne for Hanstholm Havn og Thisted Vand.. Politisk sætter aftalen særligt fokus på områder som ældreområdet, børn og unge, udlicitering og privatisering, sociale klausuler, klima og energi, dialog og kommunikation og den lægger op til borgerinvolvering og baner vej for en borgerombudsmand..