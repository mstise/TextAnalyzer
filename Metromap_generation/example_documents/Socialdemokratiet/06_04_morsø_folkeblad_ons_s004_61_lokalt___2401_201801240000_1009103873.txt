Vognmand runder   et skarpt hjørne. Jub.  NYKØBING: Mere kundevenligt og med bedre plads kalder 51-årige Bjørn Filtenborg, ejer af Vognmand Filtenborg, sit nye domicil på Nørrebro på en syv hektar stor grund lige overfor genbrugspladsen. . Vognmandsfirmaet rykkede ind på sin nye adresse kort inden årsskiftet. I den forbindelse kritiserede Socialdemokratiet på Mors vognmandens beliggenhed samt ind- og udkørsel til Nørrebro. . - Det er ikke noget, som jeg tænker over i dagligdagen.  Men jeg synes, at kritikken var uprofessionel, når de selv har stemt for beliggenheden, for mængden af trafik på Nørrebro ville være den samme, uanset placering af ind- og udkørsel, siger vognmanden, der i stedet har fokus på at udvikle sin forretning. . Det betyder blandt andet øget fokus på genbrug og genanvendelige materialer samt optimering af sorteringsanlæg. Flytningen har betydet, at Bjørn Filtenborg har ansat en ekstra på kontoret. . - Vi er kommet op på fem personer der. I alt er der 40 ansatte her, siger han. . Han afviser ikke, at tallet kan blive højere. Blandt andet skal der igen ansættes en lærling for at sikre fremtidig arbejdskraft.. - Der plejer at være mere stille fra januar til påske, men vi kan godt mærke, at der er blevet mere at lave i byggebranchen, tilføjer han. . Tredje generation på vej . Vognmand Filtenborg, der pt. kan mønstre 30 biler, blev stiftet i 1978 af Arne Filtenborg. 10 år senere kom sønnen Bjørn, der oprindelig er uddannet mekaniker hos Opel i Nykøbing, til. I 20 år arbejdede far og søn sammen. I dag . arbejder Bjørn Filtenborg sammen med sin søn Ole. Han bliver på sigt tredje generation, som skal stå i spidsen for vognmandsfirmaet. . - Vi sætter en glidende overgang i gang i løbet af 2019. Man er først for alvor moden og klar til det, når man er fyldt 30 år, mener Bjørn Filtenborg. . Han og hustruen Anita bruger selv mange timer i firmaet hver dag. Det er en livsstil at være selvstændig, lader vognmanden forstå. . - Det er en udfordring at få tingene til at gå op i en højere enhed, og en god fornemmelse, når noget lykkes, siger han, der ikke har sat dato på, hvornår han stopper. . - Der er stadig mange gode år tilbage i mig, smiler han..