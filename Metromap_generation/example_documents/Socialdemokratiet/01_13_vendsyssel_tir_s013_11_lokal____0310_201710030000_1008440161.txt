Hvem er Venstre?. POLITIK: I fredagsudgaven af Nordjyske slår Bjarne Laustsen fast, at den lækkede analyse af Forsvaret er Venstres politik – Det er ikke korrekt! Den lækkede analyse er Forsvarets oplæg til, hvordan man kan effektivisere for 600 millioner kroner på det operative område  såvel som på andre områder. . Analysen var en pålagt opgave og var en del af det sidste forsvarsforlig, som blev indgået, mens Socialdemokratiet havde regeringsmagten.. Venstre vil ikke ”stikke” den lange skruetrækker i ryggen på Forsvarets medarbejdere for at luse ud i den pålagte opgave – Nej! Forsvaret har gennemført analysen med afsæt i en militærfaglig vurdering, hvorefter det er op til politikkerne at tilpasse den til samfundets behov og prioritere i henhold her til. I forhold til disse prioriteringer er Venstres politik klar - Vi vil have de statslige arbejdspladser tættere på virksomhederne og borgerne! Venstre lægger derfor maksimalt pres på vores repræsentanter på Christianborg, for at 3. Eskadre og en evt. kommende logistik tjeneste placeres i Frederikshavn – fordi det giver mening at støtte op omkring Frederikshavns kommunes stærke maritime position, ved at fastholde og udbygge Forsvarets arbejdspladser i Frederikshavn. .