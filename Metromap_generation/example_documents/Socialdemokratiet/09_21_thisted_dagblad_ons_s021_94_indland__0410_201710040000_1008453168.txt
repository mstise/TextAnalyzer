Afviser drejebog om lærerlockout. INDLAND: Socialdemokratiets formand, Mette Frederiksen, afviser, at hun kender til aftalt spil mellem den daværende SRSF-regering og Kommunernes Landsforening (KL) om den kontroversielle lærerlockout i 2013.. Det siger Mette Frederiksen som svar på, at tidligere SF-formand og minister Annette Vilhelmsen i en ny bog påstår, at det var den daværende regerings beslutning at lockoute lærerne. . - Jeg har ikke kendt til en drejebog, og jeg tror, at den forestilling om, at en regering skulle have lyst til at gribe ind i en arbejdskonflikt, ikke er et billede, jeg kan genkende, siger Mette Frederiksen.. Det er første gang, at S-formanden kommenterer bogen ”Søren og Mette i benlås”. Den udkommer på torsdag, men er allerede blevet kommenteret livligt. .  Vilhelmsen er den første af de centrale personer i Helle Thorning-Schmidt-regeringen, som siger, at lockouten var aftalt spil og bestemt af regeringen. . Mette Frederiksen og andre markante ministre fra dengang har både før og efter Vilhelmsens udtalelser til bogen afvist aftalt spil.. /ritzau/.