Et lovskridt nærmere  hårdere kystsikring. INDLAND: Lovgivningsmaskinen åd sig i går torsdag et stykke længere ind på at tillade bedre beskyttelse af kysten, så havet ikke æder den sammen med husene nær stranden. . Folketinget vedtog endeligt et lovforslag, som giver miljø- og fødevareministeren, Esben Lunde Larsen (V), mulighed for at tillade forsøg med hårdere beskyttelse af kysten, for eksempel med sten. Samtidig fjernes reglen om, at kystsikringen skal være nødvendig inden for 25 år.. Loven, som træder i kraft 1. februar, blev vedtaget med stemmer fra regeringspartierne Venstre, Konservative, Liberal Alliance, foruden Socialdemokratiet og Dansk Folkeparti. De øvrige partier stemte imod.. Næste skridt fra regeringen bliver et lovforslag, som giver kommunerne kompetencen til alene at godkende projekter med kystsikring. Hidtil har Kystdirektoratet ofte også skullet sige ja. I forslaget bliver Kystdirektoratet kun rådgiver. . Det næste forslag bebuder ministeren fremsat sidst i februar efter en høring. Når forslaget er fremsat, skal det så gennem tre behandlinger i Folketinget. Flertallet for torsdagens lovforslag tyder på, at der også vil være flertal for det kommende forslag, hvis de samme partier også kan lide den konkrete ordlyd. . ”Lidt arrogant minister”. I Hjørring Kommune, hvor havet har revet en del huse ned, er formanden for teknik- og miljøudvalget, Søren Smalbro (V), ikke helt tilfreds. . Han er glad for, at kommunen får myndigheden. Han er utilfreds med, at der ikke følger penge med til at administrere ordningen.. - Nu får vi overdraget bøvlet og ansvaret, men ikke en klink til at udføre det, siger Søren Smalbro.. - Det er et lidt arrogant svar fra ministeren, at man ikke vil fravige, at den enkelte borger langs kysten skal betale. Det lover ikke godt, siger ministerens partikammerat i Hjørring. Han ved, at kystsikring ”koster kassen”, men lover, at kommunen ikke løber fra ansvaret. . - Vi må jo finde en vej. Men skal vi finde ressourcer, går de fra noget andet i kommunen, siger udvalgsformanden.. Kysten som fælles ansvar . Søren Smalbro peger på, lige som socialdemokratiske folketingsmedlemmer har gjort det, at staten kun betaler for kystsikring syd for Limfjorden. Kysten er hele landets ansvar, mener han. Det svarer til, at taget på en etageejendom ikke kun skal vedligeholdes af dem, der bor øverst, men også af dem i stuen og på første sal. . - Jeg håber, at vi får tildelt midler, så vi kan hjælpe grundejerforeningerne. Det er dybt urimeligt, at de ellers skal varetage det selv, siger Søren Smalbro.. Han fornemmer, at et flertal i byrådet har ændret holdning væk fra den tidligere holdning om, at naturen må gå sin gang. . - Nu vil vi forsvare kystlinjen, siger udvalgsformanden.. Miljø- og fødevareminister . Esben Lunde Larsen forudser, at problemerne for husene langs kysten vokser.. - Jeg har oplevet mange frustrerede borgere, der har kunnet se deres hjem blive oversvømmet eller taget af havet, og som har haft svært ved at få tilladelse til kystbeskyttelse. Det har gjort stort indtryk, og udfordringerne bliver kun større fremover, sagde han torsdag i en pressemeddelelse.. INDLAND: Lovgivningsmaskinen åd sig i går torsdag et stykke længere ind på at tillade bedre beskyttelse af kysten, så havet ikke æder den sammen med husene nær stranden. . Folketinget vedtog endeligt et lovforslag, som giver miljø- og fødevareministeren, Esben Lunde Larsen (V), mulighed for at tillade forsøg med hårdere beskyttelse af kysten, for eksempel med sten. Samtidig fjernes reglen om, at kystsikringen skal være nødvendig inden for 25 år.. Loven, som træder i kraft 1. februar, blev vedtaget med stemmer fra regeringspartierne Venstre, Konservative, Liberal Alliance, foruden Socialdemokratiet og Dansk Folkeparti. De øvrige partier stemte imod.. Næste skridt fra regeringen bliver et lovforslag, som giver kommunerne kompetencen til alene at godkende projekter med kystsikring. Hidtil har Kystdirektoratet ofte også skullet sige ja. I forslaget bliver Kystdirektoratet kun rådgiver. . Det næste forslag bebuder ministeren fremsat sidst i februar efter en høring. Når forslaget er fremsat, skal det så gennem tre behandlinger i Folketinget. Flertallet for torsdagens lovforslag tyder på, at der også vil være flertal for det kommende forslag, hvis de samme partier også kan lide den konkrete ordlyd. . ”Lidt arrogant minister”. I Hjørring Kommune, hvor havet har revet en del huse ned, er formanden for teknik- og miljøudvalget, Søren Smalbro (V), ikke helt tilfreds. . Han er glad for, at kommunen får myndigheden. Han er utilfreds med, at der ikke følger penge med til at administrere ordningen.. - Nu får vi overdraget bøvlet og ansvaret, men ikke en klink til at udføre det, siger Søren Smalbro.. - Det er et lidt arrogant svar fra ministeren, at man ikke vil fravige, at den enkelte borger langs kysten skal betale. Det lover ikke godt, siger ministerens partikammerat i Hjørring. Han ved, at kystsikring ”koster kassen”, men lover, at kommunen ikke løber fra ansvaret. . - Vi må jo finde en vej. Men skal vi finde ressourcer, går de fra noget andet i kommunen, siger udvalgsformanden.. Kysten som fælles ansvar . Søren Smalbro peger på, lige som socialdemokratiske folketingsmedlemmer har gjort det, at staten kun betaler for kystsikring syd for Limfjorden. Kysten er hele landets ansvar, mener han. Det svarer til, at taget på en etageejendom ikke kun skal vedligeholdes af dem, der bor øverst, men også af dem i stuen og på første sal. . - Jeg håber, at vi får tildelt midler, så vi kan hjælpe grundejerforeningerne. Det er dybt urimeligt, at de ellers skal varetage det selv, siger Søren Smalbro.. Han fornemmer, at et flertal i byrådet har ændret holdning væk fra den tidligere holdning om, at naturen må gå sin gang. . - Nu vil vi forsvare kystlinjen, siger udvalgsformanden.. Miljø- og fødevareminister . Esben Lunde Larsen forudser, at problemerne for husene langs kysten vokser.. - Jeg har oplevet mange frustrerede borgere, der har kunnet se deres hjem blive oversvømmet eller taget af havet, og som har haft svært ved at få tilladelse til kystbeskyttelse. Det har gjort stort indtryk, og udfordringerne bliver kun større fremover, sagde han torsdag i en pressemeddelelse..