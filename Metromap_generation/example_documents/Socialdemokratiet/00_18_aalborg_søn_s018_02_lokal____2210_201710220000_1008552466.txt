Bedre sent end aldrig med ny skole. SKOLEBYGGERI: For to måneder siden sad Venstre og Socialdemokratiet og var rørende enige om, at man intet ville hverken love eller tage stilling til i forhold til en ny skole i Jetsmark-området, førend man havde alle aspekter på plads i en rapport.. Samtlige andre partier påpegede, at en sådan skole var en nødvendighed - og at man må strække sig, hvad der kræves, for at kunne tilbyde borgerne i Jetsmark-området et nyt og tidssvarende skolebyggeri - om ikke andet bygge i etaper.. Nu sidder de to store partier så og giver hinanden ret igen - det kunne jo være at folk ville tro, at det er dem der har ”fået det til at ske”.. Det er en uden tvivl en fantastisk nyhed, at det endelig kan lykkes, og at de to store partier nu endelig vil støtte alle de andre partiers kamp for den eneste rigtige løsning.. Bedre sent end aldrig - og lad os så komme i gang..