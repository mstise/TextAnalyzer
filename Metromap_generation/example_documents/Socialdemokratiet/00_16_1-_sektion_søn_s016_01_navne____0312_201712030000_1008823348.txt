Krarup: - Danskerne er begyndt at vågne op. ¤ Søren Krarup, tidligere sognepræst, tidligere medlem af Folketinget, fylder i dag 80 år.. Han har sejret ad helvede til, sognepræsten fra Seem. Søren Krarup siger, hvad han vil, selv om hans klokkeklare holdninger ofte provokerer og afføder kraftig kritik. .  I 1986 stod han ret alene med sin protest ”Nej: Ikke en krone”. Den afviste Dansk Flygtningehjælps indsamling i hans helsidesannonce i aviserne..  Han har siden sin første bog af over 30 i 1960 bekæmpet kulturradikalismen og det, han konsekvent kalder ”Systemet Politiken”.. - Det er hele overtroen på menneskerettigheder og det overnationale. Den foragt for Danmark som nationalstat og folk betyder, at man siger ”Kom bare” til hele folkevandringen, siger Søren Krarup.. Tiderne havde skiftet, da han og Jesper Langballe i 2002 som Dansk Folkepartis folketingsmedlemmer forhandlede en stram udlændingepolitik med integrationsminister Bertel Haarder. . Nu støttes den meget stramme udlændingepolitik af Folketingets brede flertal - også med Socialdemokratiet.  .  - Danskerne er begyndt at vågne op. Det er Dansk Folkepartis fremgang vidnesbyrd om. Jeg glæder mig over, at det almindelige Danmark alligevel har været til at råbe op, siger Søren Krarup.. Søren Krarup er født i Grenaa som søn af sognepræst Vilhelm Krarup og Bodil Marie Krarup. Han voksede op på Amager og spillede fodbold i Fremad Amager..  I 1965 blev han cand.theol. fra Københavns Universitet. Samme år blev han ansat som sognepræst i vestjyske Seem og residerende kapellan ved Ribe Domkirke. . Han blev i 2001 valgt til Folketinget for Dansk Folkeparti sammen med sin fætter og partifælle, sognepræsten Jesper Langballe. Krarup blev partiets indfødsretsordfører. .  De to fætre har fulgtes ad og støttet hinanden i deres politiske karrierer. Søren Krarup fortsatte med præstegerningen indtil 2005. Da flyttede han tilbage til København for at være fuldtidspolitiker. . I 2011 forlod de to fætre Folketinget, da de ikke ville genopstille til valget. . Krarup er gift med Anette Elisabeth Krarup, som han har fire døtre med. Marie Krarup fulgte i sin fars fodspor, da hun i 2011 blev valgt ind i Folketinget for Dansk Folkeparti. En anden datter - Katrine Winkel Holm - er en ivrig debattør. .