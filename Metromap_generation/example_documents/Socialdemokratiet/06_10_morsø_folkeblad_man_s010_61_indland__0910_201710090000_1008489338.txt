Astman øger sin opbakning. NORDJYLLAND: På valgnatten for fire år siden blev der bidt negle i regionshuset i Aalborg Øst, mens de sidste stemmer blev talt op ude i landsdelen. Sjældent har en siddende regionsrådsformand været så tæt på at blive sat på porten af vælgerne, som Ulla Astman (S) var i 2013. . Men da de allersidste resultater indløb fra afstemningssteder i nogle af de store og mere socialdemokratisk prægede byer, kunne Ulla Astman med en tåre i øjenkrogen drage et lettelsens suk og lade sig lykønske: 50,9 pct. af de stemmer, der var afgivet, faldt på partier, der havde lovet at støtte hendes genvalg som formand. . De tre partier var foruden hendes eget Radikale Venstre, SF og Enhedslisten.. Ifølge en ny meningsmåling, som Jysk Analyse har lavet for NORDJYSKE, kan slutspurten denne gang blive lidt mindre nervepirrende for Ulla Astman og co. Målingen bygger på svar fra et repræsentativt udsnit på 1011 nordjyske vælgere. Halvdelen af dem har dog endnu ikke afgjort, hvilket parti de vil stemme på, så billedet . Men blandt de vælgere, der på nuværende tidspunkt har valgt side, svarer 52,6 pct. i målingen, at de vil støtte de fire partier, der sidst bakkede Ulla Astman op. Holder det stik, er hendes flertal for endnu en periode i formandsstolen på plads. En joker er det nye parti Alternativet, der i folketings-sammenhæng regnes som ”rødt”. Partiets spidskandidat, Louise Ursell-Smith, lod . forleden her i NORDJYSKE forstå, at Alternativet i Nordjylland ikke har gjort op med sig selv, hvilke kriterier man vil benytte, hvis partiet opnår valg og skal være med til at udpege regionsrådsformanden. . I målingen står Alternativet til 2,6 pct. hvilket i reglen burde være nok til at få et enkelt mandat. Hvis det holder stik, og hvis Alternativet ender med at pege på Ulla Astman, er hendes fundament på godt 55 pct. og dermed endnu mere solidt.. Alternativet er i øvrigt det eneste nye parti, der at dømme ud fra målingen debuterer i det kommende regionsråd. . Tilvæksten i rød blok skyldes primært, at Socialdemokratiet har hentet stemmer hos Venstre og Dansk Folkeparti.. Fra DF til S. Bevægelserne for en række af partierne, når man sam. menholder målingen med valgresultatet fra 2013, er ret små og inden for den statistiske usikkerhed. Men med dette forbehold ser det ud til, at det i den røde blok især er Socialdemokratiet og Radikale Venstre, der sikrer øget tilslutning til blokken. SF har ikke helt så trofaste vælgere. Ganske vist opnår SF stort set status quo, men gransker man de underliggende tal, er kun to tredjedele af dem gengangere fra sidst. SF har afleveret vælgere til S, men til gengæld vundet nogle fra Enhedslisten. Det tabte opvejes for Enhedslistens vedkommende af, at nordjyder, der sidst bekendte sig som socialdemokrater og folkesocialister, nu bakker Enhedslisten op, viser analysen af vælgervandringen.. I blå blok svarer fire af hver fem, der sidst stemte på Dansk Folkeparti, at de denne gang stemmer anderledes. Hver 10. DF-vælger ved sidste valg stemmer denne gang socialdemokratisk! DF afleverer også stemmer til Nye Borgerlige, der i målingen står til en ret beskeden tilslutning - men de, der har sagt, at de vil stemme på partiet, er næsten udelukkende tidligere DF-vælgere. Så DF synes at aflevere vælgere i flere retninger i det politiske spektrum.. Fra V til S. Når også Venstre går tilbage, skyldes det, at hver ottende af partiets vælgere fra 2013 denne gang ifølge målingen søger andre veje. Det kommer en række andre partier til gode. Flest frafaldne Venstre-stemmer havner hos Socialdemokratiet, men en del af dem er landet hos Konservative. . Som det fremgår af skemaet, er der for nogle partier en ret markant forskel, når det gælder deres tilslutning hos unge og ældre. Socialdemokraterne får blandt 50- til 69-årige over 40 pct. af stemmerne, men kun 31 pct. blandt de yngste vælgere. Hos Alternativet, Enhedslisten og Radikale Venstre er tendensen stik modsat. Dansk Folkeparti - der tidligere havde ry for især at tiltrække ældre vælgere - har ganske vist ikke så godt fat i de 30- til 49-årige, men tilslutningen blandt de alleryngste er i målingen på niveau med den tilslutning, partiet opnår hos vælgere over 50. . Til gengæld er Dansk Folkeparti fortsat et parti, især nordjyske .