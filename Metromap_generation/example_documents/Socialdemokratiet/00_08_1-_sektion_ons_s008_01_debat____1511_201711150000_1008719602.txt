Velfærdens vogter?. VENSTRE: Carl Frede Haugaard roser (12.11.) Venstre for at sænke topskatten og hente pengene fra overførelsesindkomster og de svage i vort samfund i den tro, at det vil give bedre velfærd. Det sidste nye er, at de sammen med LA og Konservative vil skære drastisk i dagpengene for de unge under 30. Hvis man mener, det er velfærd, vil jeg mene, at man er politisk tonedøv. Venstre har aldrig nogen sinde stemt for bedre velfærd. Her er nogle af de værste eksempler:. 1938: Socialdemokratiet foreslog ferielov - Venstre stemte imod.. 1947: S foreslog arbejdsbeskytterloven - V stemte imod.. 1952: S foreslog folkepension - V stemte imod.. 1960: S foreslog sygedagpenge - V stemte imod.. 1972: S foreslog dagpengereform - V stemte imod.. Og hvordan så det ud med Frederikshavn Kommune efter en Venstre-borgmester 2009-13? Var det ikke lige før, kommunen blev sat under administration, hvor økonomien sejlede? Godt at jeres nuværende S-borgmester fik rettet op på det.. Et meget stort eksempel på, at Venstre ikke regner dem på overførselsindkomst for noget, var da Venstre-borgmesteren i Brønderslev kommune Mikael Klitgård i radioen på P4 sagde, at et af de store problemer økonomisk var de ældre. Han burde da skamme sig - at kalde de ældre et problem. Mange af dem knoklede otte-timer timer om dagen, da han gik med ble..