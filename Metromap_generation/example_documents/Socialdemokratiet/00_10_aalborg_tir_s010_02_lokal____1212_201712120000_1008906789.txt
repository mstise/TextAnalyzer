Sidste omgang for 10 medlemmer af byrådet. For 10 af byrådets medlemmer var det sidste gang - i hvert fald i denne ombæring - at de sad med i Aalborg Kommunes øverste råd.. I alfabetisk rækkefølge drejer det sig om Kirsten Algren (V), Cæcilie Andersen (EL), Daniel Nyboe Andersen (R), Hans Peter Beck (LA), Christian Korsgaard (S), John G. Nielsen (V), Mariann Nørgaard (V), Mads Sølver Pedersen (V), Hans Thorup (V) og Jens Toft-Nielsen (SF).. For John G. Nielsen og Mariann Nørgaard var der begge tale om en frivillig exit, da de to Venstre-politikere ikke genopstillede til valget 21. november.. Tilsvarende kan siges for Cæcilie Andersen, idet hun efter eget ønske var placeret så langt nede på partiets opstillingsliste, at genvalg lå uden for rækkevidde. . Ved forrige valg i 2013 var der tale om nyvalg for 16 medlemmer. . Idet Liberal Alliance og Socialistisk Folkeparti ved valget for nylig ikke opnåede at blive repræsenteret, består byrådet af Socialdemokratiet (17), Venstre (8), Dansk Folkeparti (2), Enhedslisten (2), Det Konservative Folkeparti (1) og Det Radikale Venstre (1)..