S sætter navn på sine to nye formænd. MARIAGERFJORD: Byrådsmedlem og formand for Rytmus i Mariager, 64-årige Jane Grøn, er ny formand for kultur- og fritidsudvalget i Mariagerfjord Kommune.. Byrådsmedlem og indehaver af virksomheden Plus Consult, 43-årige Edin Hajder fra Hobro, bliver ny formand for arbejdsmarkedsudvalget. . Socialdemokraterne har netop sat navne på de to formandsposter, som partiet blev tildelt som følge af den konstitueringsaftale, der på valgnatten blev indgået mellem partierne Venstre, DF, Radikale Venstre og Konservative. . Pontoppidan må vige. Jane Grøn tager 1. januar 2018 over fra Venstremanden Jørgen Pontoppidan, som må vige formandsposten efter at have bestridt den i otte år. . Edin Hajder afløser på sin formandspost partifællen Finn Cilleborg fra Assens, der sendte sig selv på pension fra politik, idet han ikke genopstillede. . - Vi stiller med det stærkest mulige hold, siger Socialdemokraternes borgmesterkandidat og gruppeformand Leif Skaarup, som i øvrigt selv fortsætter på posten som 1. viceborgmester. . Han fremhæver Jane Grøn og Edin Hajder som to meget kompetente formænd, hver på sit område. . - Ingen vil betvivle Janes kompetencer. Hun har mange års erfaring i kulturudvalget, hvor hun i otte år har været næstformand, og har i det hele taget stor indsigt på området. . - Edin driver eget firma, som hyres ind til at løse opgaver på arbejdsmarkedsområdet. . - Han er den rette mand til at stå for den omstilling, vil har slået på i valgkampen, hvor det fremover skal være systemet, der retter til efter borgerne, ikke omvendt, siger Leif Skaarup.. Max 25 timers arbejde . Derudover har man haft for øje, at udvalgsformændene højst har 25 timers erhvervsarbejde ugentligt, så de har tid til at passe deres politiske arbejde. . Jane Grøn, som fik 375 personlige stemmer ved valget 21. november, er rigtig glad for at have fået formandsposten: . - Jeg synes, jeg kender området rigtig godt, efter at jeg har siddet som næstformand i otte år. Jeg kender både til haller, idrætten og kulturen. . - Jeg ser frem til at samarbejde med de andre socialdemokrater i udvalget - hvem det bliver fra den anden side, ved jeg ikke, men også dem vil jeg selvfølgelig glæde mig til at samarbejde med, siger Jane Grøn. . Edin Hajder er på sin side glad, stolt og ydmyg over den tillid, han er blevet vist. Han går ind i sin anden byrådsperiode med 368 personlige stemmer i ryggen.. - Som formand for arbejds. markedsudvalget vil jeg gerne have sat fokus på, at virksomhederne kommer til at mangle arbejdskraft i de kommende år. . - Vi skal have opkvalificeret vores ledige og kontakthjælpsmodtagere, siger Edin Hajder. . S og SF i valggruppe. Socialdemokratiet og SF, som jo står uden for konsti. tueringen, har dannet en valggruppe, der har sat navne på de poster, de har fået tildelt af det blå flertal.. Ud over de to udvalgsformandsposter og posten som 1. viceborgmester gælder det en stribe pladser som menige og næstformand i de stående udvalg. . Til økonomiudvalget har S-SF-valggruppen peget på Karen Østergaard (S), Jens Riise Dalgaard (S), Peder Larsen (SF) og Leif Skaarup (S). . Økonomiudvalget udvides i øvrigt til ni medlemmer, hvor de øvrige er to fra Venstre, en fra DF, RV’s nyvalgte medlem og Konservatives ditto. . I sundheds- og omsorgsudvalget, som Jan Andersen (DF) bliver formand for, rykker Mette Binderup (S) ned fra en formands- til en næstformandspost.. De øvrige fra S-SF-valggruppen i udvalget er Lene Nielsen (S) og Peter Muhl (S).. I teknik- og miljøudvalget har valggruppen tre: næstformand Jens Riise Dalgaard (S), Niels Peter Christoffersen (S) og Peter Muhl (S). . I børne- og familieudvalget, hvor Venstremanden Svend Madsen beholder formandsposten, har valggruppen tre: Karen Østergaard (S), Thomas Høj (S) og Mette Binderup (S).. I kultur- og fritidsudvalget har valggruppen - foruden formand Jane Grøn - udpeget Svend Skifter Andersen (S), Thomas Høj (S) og Peder Larsen (SF). . I arbejdsmarkedet har valggruppen - foruden formand Edin Hajder - næstformand Niels Peter Christoffersen (S) og Lene Nielsen (S). . Svend Skifter Andersen (S) får plads i børn- og ungeudvalget, som træffer afgørelse om tvangsfjernelser. . Leif Skaarup fortsætter som gruppeformand for S ind til videre.. Han lader forstå, at han vil diskutere det med sin familie og sit bagland, om han fortsat skal være partiets borgmesterkandidat. Beslutningen vil blive meldt ud til februar næste år.. Byrådets sammensætning pr. 1. januar 2018 godkendes endeligt på et møde 6. december. .