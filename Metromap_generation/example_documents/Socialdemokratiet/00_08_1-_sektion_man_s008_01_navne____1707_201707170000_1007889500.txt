 70 år. ¤ Aase Nedergaard, tidligere daginstitutionsleder, Asylgade, Thisted, fylder onsdag 70 år.. Aase Nedergaard har tidligere været leder af Børnegården Olgasminde i Herning. De første år i Børnegården oplevede hun ofte at blive kaldt ”den anden leder”, fordi Børnegårdens første leder, Edith Lundgaard, var med fra starten og var leder gennem 34 år.. Med Edith Lundgaard var Børnegården allerede en kendt institution i Herning med egen feriekoloni i Søn. dervig. Senere modtog institutionen en stor donation i form af et sommerhus, fra læge E. Tågelund. . Aase Nedergaard har inden sin ansættelse i Børnegården arbejdet med handicappede børn, hvorefter hun var leder af Børnehuset på Familiehøjskolen Skærgården i 13 år. Lederjobbet på Skærgården tiltrådte hun i en alder af 26 år.. Integration blev et nøglebegreb i Børnegården under Aase Nedergaards ledelse. Der blev etableret handicapgrupper med indarbejdede integrationsforløb mellem alle børn ud fra devisen ”menneske først - handicappet siden”. Med baggrund i dette blev der efter et par års forsøg indført weekendture for handicappede børn, hvilket gav aflastning for mange familier. . Aase Nedergaard fratrådte som leder i 2007.. Hun har haft sæde i Herning Byråd for Socialdemokratiet og desuden været valgt til partiets hovedbestyrelse. Efter at være gået på efterløn/pension er hun og ægtefællen Johannes flyttet til Thisted, men bruger en stor del af året i sommerhus ved Lild Strand.. I 2007 etablerede hun sammen med tidligere studiekammerater en lille sommer butik, ”Hawhuset”, i et lille fiskerhus i Lild Strand. Her får hun afløb for sine kreative evner gennem bearbejdning af genbrugsmaterialer. Butikken har åbent et par måneder om året. Aase Nedergaard er også fortsat politisk aktiv og formand for Socialdemokratiet på Hannæs. Desuden er hun medlem af menighedsråd i Lild sogn.. Fødselsdagen fejres med familie på dagen, og fredag 28. juli er der åbent hus i Hawboernes hus i Lildstrand..