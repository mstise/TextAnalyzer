S i angreb på friheden. SKOLER: 42 pct.! Eller 11 skoler i Thisted Kommune er privat- eller friskoler.. I Thy har vi altid haft stolt tradition for, at være stædige, ihærdige og driftige. Også når odds var særdeles imod os. Helt tilbage fra sandflugtens trusler og til i dag, hvor truslen består i en kommune, som ikke kan drive små skoler med skolelukning som resultat. . Det frie valg ønsker Socialdemokratiet i Thisted Kommune at forringe markant. Offentligt har Socialdemokratiets borgmesterkandidat tonet klart flag; vilkårene for de frie skoler skal forringes. Socialdemokratiet ønsker at yde opbakning til landspartiets linje, nemlig at sænke det kommunale driftstilskud til skolerne også kaldet ’koblingsprocenten’ som i dag allerede er 25 pct. mindre end folkeskolens tilskud.. Borgerne i Thy - de ihærdige og stædige - har altid kæmpet sin ret til det frie valg i eget liv. Aldrig har man lænet sig tilbage og accepteret, at nogen har berøvet det frie valg. Men det lader til at være okay, når blot overgrebet begås af socialdemokrater.. Jeg påminder - høfligt men bestemt - at en stemme på Socialdemokratiet vil være et angreb på de lokale samfund, hvor skoler i dag drives af fantastiske, frivillige ildsjæle og forældre. Det vil være et angreb på de børn, som i dag oplever at vokse op med lokal nærhed og relationer for livet. Forskellighed og frivillighed skal værdsættes, ikke bekæmpes. Også i den frie grundskole..