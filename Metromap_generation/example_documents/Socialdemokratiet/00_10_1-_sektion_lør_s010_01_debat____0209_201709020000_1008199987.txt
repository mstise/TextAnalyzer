Min kandidat?. VALG: Mit nuværende medlemskab af Socialdemokratier er knyttet til en vælgerforening under Vestre Kreds i Aalborg. I en årrække var Rasmus Prehn vores folketingskandidat – med genvalg på genvalg. En både dygtig, vidende og flittig politiker. Med flot gennemslagskraft. . For tiden er han trafikpolitisk ordfører – og da bestemt med potentiale til et flot avancement, hvis det – mod mine forventninger lykkes Socialdemokratiet at blive rygradsparti i en ny regering. Men herom senere. Rasmus Prehn har dyrket sit lokale bagland på anerkendt vis. Han har engageret sig i masser af mødeaktiviteter rundt om i den geografisk vidt spredte Vestre kreds.. OG HAN har ikke mindst været aktiv som pennefører for sin og partiets politik og forslag i utallige indlæg i NORDJYSKEs debatspalter.. Privat har han hvert år stillet hus og have til rådighed for festlige grundlovsmøder med et over årene stort udvalg af vidtfavnende og spændende talere. Fremmødet har været imponerende stort. Arrangementerne har dermed været en flot videreførelse af en nu gammeldags tradition for samværet mellem vælgere og valgte.. Grundlovsmøderne i familien Prehns have med kaffeborde, musik og røde sange har været et af landsdelens mest succesfulde grundlovsmøder.. NU HAR Prehn imidlertid valgt at droppe sit kandidatur i Aalborg Vestre kreds til fordel for Hjørring-kredsen. Den overgår med sit vælgertal langt overgår hans hidtidige base i Aalborg, der er den nordjyske storkreds’ mindste. . Kreds-flytningen er et oplagt tab for kredsen i Aalborg vest – men det kan styrke genvalgs-muligheden. Derfor ingen bebrejdelse fra min side. Hvortil kommer den holdning som jeg tidligere har meldt ud: Efter et partimedlemskab bevaret og fornyet gennem langt over et halvt århundrede vil en socialdemokrat, der er på valg, ikke kunne få min stemme med mindre hun eller han klart siger fra over for den fremmed- og retspolitik, som Det Nye Socialdemokrati er blevet besat af. Jeg fornemmer, at Prehn deler min afstandtagen til den sammenklistring der er mellem DF og S i flygtninge- og retspolitikken, om end jeg stadig savner hans klarhed.. DER ER naturligvis opstillet en ny kandidat i Vestre kreds. Jeg kender ham ikke – og ved heller ikkem hvordan han er stampet op af jorden. Nogen har vel spurgt ham – og han hae da sagt ja til tjansen.. Så til lykke med det. Og til Hjørring-kredsen….