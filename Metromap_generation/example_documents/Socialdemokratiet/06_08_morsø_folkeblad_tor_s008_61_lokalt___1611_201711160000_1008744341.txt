Blev kommunen truet?. NYKØBING: Sagen om placeringen af virksomheden Nykøbing Dag- og Industrirenovation på det areal på Nørrebro i Nykøbing, der hidtil har været udlagt til lettere industri og håndværk, tager en ny drejning.. Per Bengtson, formand for den følgegruppe af borgere i Vodstrup, som har forholdt sig kritisk til generne fra genbrugsvirksomheden, siger, at han har hørt borgmester Hans Ejner Bertelsen (V) sige, at vognmand Bjørn Filtenborg ville flytte sin virksomhed væk fra Mors, hvis ikke han fik lov at etablere sig på Nørrebro over for den kommunale genbrugsplads.. Ordene faldt ifølge Bengtson på et møde i Morsø Kommunes kantine i februar eller marts 2016, hvor ikke færre end 70 Vodstrup-borgere var mødt frem for at høre om den netop påbegyndte etablering af virksomheden. . - Vi spurgte borgmesteren, hvorfor man ikke placerer den slags tunge og støjende virksomheder i Morsø Foodpark, hvor de ikke vil genere nogen. Hertil svarede Hans Ejner Bertelsen: ”Det er den placering (på Nørrebro, red.), som Bjørn vil have. Ellers vil han overveje at flytte sin virksomhed til Salling eller måske helt til Fyn.” Det svar forbløffede flere af os, siger Per Bengtson og uddyber:. - At en erhvervsvirksomhed kan true sig til en placering, som ikke er optimal, må være uhørt. Det overordnede sigte med planloven er netop at holde erhverv og beboelse adskilt, siger Per Bengtson.. Borgmester husker det ikke. Forbeholdt dette siger Hans Ejner Bertelsen (V):. - Skal jeg være helt ærlig, kan jeg ikke huske at have sagt det. Men det var denne grund, Filtenborg var interesseret i, det er fuldstændig korrekt, og der var rygter om flytning til Salling. Et eller andet siger mig, at Glyngøre blev nævnt, men jeg kan ikke huske det, siger borgmesteren.. Men vil det i givet fald være en måde at drive erhvervspolitik på - at virksomheder kan true sig til tilladelser?. - Den vinkel, jeg gerne vil tage på det her er, at vi får en henvendelse på køb af en erhvervsgrund, som har ligget i rigtigt mange år, og så finder vi en handelspris, som køberen kan acceptere. På en grund, som giver ham nogle muligheder. Og vi får flyttet en virksomhed ud fra den indre by, hvor der før har været klager over den, siger Hans Ejner Bertelsen.. Socialdemokratiet har givet udtryk for, at placeringen af virksomheden er forkert.. - Trusler om fraflytning er ikke en måde at drive erhvervspolitik på. Overtagelse af en så stor grund skal selvfølgelig forhandles. Med den støj, støv og trafik, som Filtenborg generer, ville det have været mere hensigtsmæssig med placering i Foodparken. Det kan vi ikke gøre noget ved nu uden at blive erstatningspligtige. Vi må stille de miljøkrav, vi skal i den kommende lokalplanfase, og Filtenborg har hidtil . været samarbejdsvillig og rettet sig efter de pålæg, der er givet, siger Viggo Vangsgaard (S)..