Flertal for vejskat for udlændinge. indland: Danmark vil kunne tjene 300 millioner kroner årligt ved at indføre en såkaldt vejskat, som udenlandske bilister skal betale for at bruge de danske veje.. Sådan lyder det i et svar fra skatteminister Karsten Lauritzen (V) til Folketingets transportudvalg.. Et flertal uden om VLAK-regeringen er derfor klar til at kopiere Tysklands eksempel og indføre en vejskat, skriver dagbladet Informa- tion tirsdag.. Dansk Folkepartis transportordfører, Kim Christiansen, kalder vejafgiften en god idé.. - Nu har vi så fået et pejlemærke for, hvor meget indtægten kan blive. Jeg tror, at den kan blive væsentligt højere end 300 millioner kroner afhængig af, hvordan man skruer det sammen, siger han til Information.. Socialdemokratiets transportordfører, Rasmus Prehn, opfordrer regeringen til at indkalde til ”brede politiske forhandlinger” om en dansk vejskat.. Officielt gælder den tyske afgift alle personbiler, men ejere af tysk indregistrerede biler får kompensation i form af en modregning i bilens vægtafgift. . I praksis går tyskere altså fri af vejskatten.. Men følger Danmark det tyske eksempel, vil en vejskat også ramme danske bilister på pengepungen, vurderer Torben Lund Kudsk, som er afdelingschef for økonomisk politisk sekretariat hos bilejernes organisation FDM.. - Danske bilejere med ældre biler kommer til at skulle betale mere, end de bliver kompenseret for. . - I forvejen har vi verdens største bilafgifter i Danmark, så det kan ikke være rimeligt, at danske bilister også skal til at betale for at køre på vejene, oven i alle de afgifter, de har i forvejen, siger Torben Lund Kudsk.. Efter flere års forhandlinger fik Tyskland i foråret grønt lys fra EU’s trafik- kommissær til at indføre en vejskat fra 2019, som rammer udenlandske person- biler.. Tvivl om lovlighed. FDM tvivler dog på, om den tyske model overhovedet er lovlig. . - To medlemsstater Østrig og Holland er i øjeblikket i gang med at trække Tyskland for EU-retten, fordi de ganske enkelt ikke mener, at det, tyskerne er i gang med, er lovligt, siger Torben Lund Kudsk.. Venstres skatteordfører, Louise Schack Elholm, slår fast, at det ikke er - og ej heller bliver - regeringspartiets holdning at indføre en vejskat i Danmark. . Liberal Alliances transportordfører, Villum Christensen, frygter, at de tyske turister kan ”finde på at vende Mercedes’en og køre syd på i stedet”, som han formulerer det til Information. . Og han advarer mod at sammenligne Danmark med Tyskland, fordi sidstnævnte er et såkaldt transitland, man skal igennem, hvorimod det er lettere at fravælge Danmark på en rejse i Europa.. Det kan han have en pointe i, mener Mogens Fosgerau, som er trafikforsker og professor ved Økonomisk Institut på Københavns Universitet. . - Vi kan sige temmelig klart, at hvis man indfører en vejafgift, der gør det dyrere at komme til Danmark, så er der færre, der vil gøre det.. - Tyskland er et centralt land, og Danmark er et perifert land. Det giver mening for Tyskland, fordi de er svære at slippe udenom. Det er nemmere at beslutte sig for ikke at køre til Danmark, end det er at bestemme sig for ikke at køre til Tyskland, siger han..