Kommuner kalder svinekøds- debat for pseudopolitik. INDLAND:  Når politikere på Christiansborg vil bestemme over menuen i landets børnehaver, kaster de sig over ”pseudoproblemer”, som de bør lade institutionerne klare selv. . Det mener Rebilds borgmester Leon Sebbelin (R), der er formand for KL’s Børne- og Kulturudvalg.. - En gang imellem kan man godt få den tanke, at vi har en række folketingspolitikere, der måske burde have stillet op her i efteråret til kommunalvalget, siger han. . I et interview med Berlingske søndag, gør udlændinge- og integrationsordfører Mattias Tesfaye (S) sig til talsmand for, at landets kommunalbestyrelser bør diktere, hvordan hverdagen i de kommunale institutioner bør forløbe på områder som blandt andet kostpolitik og kønsopdelt svømmeundervisning. . Dermed er Socialdemokratiet, Venstre og Dansk Folkeparti enige om, at det skal dikteres politisk, om der skal være svinekød i institutioners frikadeller eller ej. - Hold jer til landspolitik. Det ser Leon Sebbelin dog som unødvendigt, når der i forvejen findes forældrebestyrelser i landets kommuner, der kan diskutere den slags. . - Jeg tror, det er endnu et af de her pseudoproblemer, som man på Christiansborg har frygtelig travlt med at forholde sig til, siger han. . Han synes, at politikerne skulle koncentrere sig om landspolitikken. . - Hvis man frygteligt gerne vil have fingrene nede i hverdagen i 98 kommuners daginstitutioner fra Christiansborgs side af, så tror jeg, at det er et forkert sted, man har ladet sig vælge ind. . - Så måtte man have udvalgt sig den kommune, man selv bor i og arbejde med det, lyder det. . Sebbelin bakkes op af Hjørrings socialdemokratiske borgmester, Arne Boelt, der også er formand for det nordjyske kommunekontaktråd. . - Jeg bliver altid lidt nervøs, når man laver alt for mange regler for, hvad der skal være i institutioner. Også når man nærmer sig religion og andre spørgsmål. Det synes jeg vi skal være meget forsigtige med, siger han til DR Nordjylland.. Meldingen fra Socialdemokratiet kommer i kølvandet på, at partiet mandag præsenterede et udlændingeudspil. . I udspillet kunne man blandt andet læse, at det fremover ikke skal være muligt at søge såkaldt spontant asyl i Danmark.. Diskussionen om svinekød i institutioner var også oppe i 2016. Da besluttede byrådet i Randers Kommune, at svinekød skulle være obligatorisk i kommunens daginstitutioner./ritzau/.