Ny formand for KU i Aalborg. AALBORG: Konservativ Ungdom i Aalborg har valgt ny formand. . Det skete på en generalforsamling, hvor der var to kandidater til formands- posten, men efter afstemning stod det klart, at foreningens nye formand bliver den 22-årige Andreas Nørgaard Schou, der til dagligt læser Politik og Administration på Aalborg Universitet. . Andreas Schou har været en del af bestyrelsen siden den seneste generalforsamling.. - Der skal mere politik på bordet. Set fra vores synspunkt var efterårets kommunalvalg en katastrofe, og vi vil arbejde benhårdt for at få vores budskaber ud til en bredere skare. Vi vil kæmpe borgernes kamp og give Socialdemokratiet et politisk nakkeskud, forklarer han.. Modkandidaten var historiestuderende Andreas Bjerregaard Laursen, der oprindeligt kommer fra Hjørring og har været medlem af KU siden 2010.. Afgående formand, Carolina Fræer Grundholm, fortsætter som bestyrelsesmedlem i den nye bestyrelse. Som næstformand fortsætter Sofie Therese Svendsen..