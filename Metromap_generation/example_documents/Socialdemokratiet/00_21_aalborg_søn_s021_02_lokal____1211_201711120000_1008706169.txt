Gade venter stadig. JAMMERBUGT: Et af kommunalvalgets store emner er opgraderingen af vindmølleparken i Nr. Økse Sø. Der er stor lokal modstand mod at udskifte de eksisterende 60 meter høje møller med 150 meter høje møller, og vindmøllemodstanderne har længe efterlyst klare udmeldinger fra partierne i kommunalbestyrelsen. . Ved valgtræffet sidste torsdag blev det klart, hvor Socialdemokratiet står i sagen. Partiets spidskandidat, Jens Chr. Golding, sagde, at hans parti går ind for de nye, høje møller. Han fik støtte fra Frank Østergaard, der er spidskandidat for Socialistisk Folkeparti, der også ønsker en opgradering af vindmølleparken.. I onsdags meldte seks partier i fællesskab og hen over det politiske spektrum ud, at de siger Nej til nye vindmøller ved Halvrimmen. Det gjorde de ved at sætte et stort banner op i rundkørslen, hvor Tranum Engevej, Nr. Øksevej og Udholmvej mødes. De seks partier er Alternativet, Dit Jammerbugt - Din borgerliste og Enhedslisten, der alle har ét mandat i den siddende kommunalbestyrelse, samt Radikale Venstre, Kristendemokraterne og Konservative, der gerne vil ind i kommunalbestyrelsen. Også Dansk Folkeparti, Nye Borgerlige og Liberal Alliance siger Nej til kæmpevindmøllerne.. Det har derimod ikke været muligt at få et Ja eller Nej fra borgmester Mogens Gade fra Venstre. Han har i stedet henvist til, at han afventer Miljøstyrelsens afgørelse af, hvorvidt den danske vindmøllebekendtgørelse er i overensstemmelse med EU-retten. . Jammerbugt Kommune trak i maj i håndbremsen. Projekterne blev sat i bero, indtil der er klarhed over, hvordan en EU-dom fra sidste efterår påvirker det danske regelsæt for opsættelse af vindmøller. Miljøstyrelsen vurderede dengang, at usikkerheden om vindmøllereglernes forhold til EU-retten udgør ”en nærliggende risiko for, at kommune- og lokalplaner senere kan findes ugyldige med den konsekvens, at efterfølgende opstillede vindmøller er ulovligt opført”.. Men modstanderne af opgraderingen af vindmøllerne i Nørre Økse Sø, der er organiseret i en knap 1000 mand stor facebook-gruppe, savner svar på, hvor kommunalbestyrelsens største parti står i vindmøllesagen.. - Det er bekymrende, at vi har et stort parti i Jammerbugt Kommune, der ikke vil melde deres holdning ud. Jeg synes det er et udtryk for indspist arrogance, siger Johnny Solberg, der er en af facebook-gruppens talsmænd.. Borgmester Mogens Gade henviser til, at han ikke kan tage stilling til opgraderingen i Nr. Økse Sø, fordi processen er sat i bero.. - Der er mange ubekendte. Vi skal have lavet støjmålinger ude hos pelsdyravlerne, og det er ikke afklaret, hvor mange møller, der skal sættes op eller hvor langt fra de berørte, de skal stå. Før vi ved det, kan vi ikke sige Ja eller Nej, siger borgmesteren. . Johnny Solberg forstår heller ikke, hvorfor hængepartiet med EU-retten har forhindret kommunen i at arbejde videre med projektet.. - Hvidbogen med indsigel. serne er ikke lavet, der er ikke lavet støjmålinger, og kommunen har ikke taget fat i Aalborg Stift, hvis indsigelse mod de høje møller vejer meget tungt. De har intet gjort, og vi er ikke kommet nærmere en afgørelse. Andre kommuner, for eksempel Aalborg, Esbjerg, Haderslev og Viborg, har fortsat processen på trods af usikkerheden om retsgrundlaget, siger Johnny Solberg.. Ifølge Mogens Gade satte en enig kommunalbestyrelse vindmølleprojektet på hold for ikke at komme til at kaste resurser efter et projekt, som måske ikke bliver til noget.. - Vi har været enige om, at så længe vi ikke ved, om plangrundlaget er i orden, gør vi ikke noget. Det ville være spild af arbejde og kommunale resurser, siger borgmesteren.. Det er uvist, hvornår Miljøstyrelsen kommer frem til en afgørelse..