 65 år. ¤ Eigil Terp, Ifversensvej 25, Hjørring, fylder i dag 65 år.. Eigil Terp er født i Hjørring og opvokset i Bindslev..  Han er uddannet inden for revisionsfaget, men blev hurtigt ansat i Socialforvaltningen i Hjørring, hvor han var i 11 år. Sideløbende tog . han en bacheloruddannelse som merkonom samt organisation og økonomi på Forvaltningshøjskolen.. Eigil Terp har herefter arbejdet ca. 15 år som socialchef/vicedirektør i Hirtshals, Aalborg og Sindal kommuner..  For nogle år siden overgik han til fleksjob på grund af svigtende helbred og går 1. marts på pension..  Eigil Terp er gift med Kirsten, som er sygeplejerske og autoriseret massør. De har tre børn - Christian, som bor i Silkeborg, Line i Hjørring og Heidi i Dragør. Desuden har de fire børnebørn..  Eigil Terp har desuden stadig sin mor på 87 år, som bor i Bindslev..  I fritiden er det cirkeltræning, skiløb og rejser, ofte seks gange årligt, som optager Eigil Terp. Desuden skal tjansen som Tommel-anmelder for NORDJYSKE passes..  Grækenland besøges gerne flere gange årligt, ligesom Gran Canaria og oversøiske lande som Thailand, Cuba og Bali prioriteres højt. Der bliver også tid til at passe to Beagler på 11 år, ligesom sommerhuset i Nørlev skal vedligeholdes..  Tidligere har Eigil Terp været politisk engageret inden for Socialdemokratiet. .  Eigil Terp er bortrejst på fødselsdagen..