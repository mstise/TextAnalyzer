Hvad fatter gør, er ikke altid    det rigtige. BEDREVINDENDE : Mange kan sikkert relatere til den bedrevidende voksne mand, der ofte er til at finde ved en familiesammenkomst. Denne mand lader os forstå, at han både har erfaringen og livsklogskaben, og at man derfor gør klogt i at lytte på ham. Det formår han altid at fortælle i en lettere moraliserende tone efter devisen: ”hvad fatter gør, er altid det rigtige.”. Lige præcis den attitude synes mange af Christiansborgs politikere at have taget til sig. Her taler jeg primært om repræsentanterne fra de større partier. De er ikke blege for at fremstå som de voksne og ansvarlige. De bryder sig ikke om fløjpartier med stærke politiske holdninger – og slet ikke om fløjpartier, som formaster sig til at stille spørgsmålstegn og udfordre den eksisterende politiske tankegang. Alt skal helst være ved det gamle, og der skal helst ikke være for mange forandringer.. Fælles for disse bedrevidende politikere er, at de i deres selvbillede repræsenterer en dybere politisk visdom, som ikke er de mindre partier forundt. . Og lad mig så blive konkret, for der er mange gode eksempler.. Et af mine favoriteksempler er den tidligere sundhedsminister Nick Hækkerup, som sidder på Christiansborg for Socialdemokratiet.. I en kommentar i Berlingske i januar slår han til lyd for et bredt samarbejde på Christiansborg. . For et bredt samarbejde er altid godt, lyder den sædvanlige sang. Men hør så argumentationen og udskamningen af de sindsforvirrede yderpartier.. ”… Problemet er nemlig, at man inden for blokken er afhængig af den yderste tosse og de underlige krav, der måtte komme derfra. I dette tilfælde et dilettantisk optrædende Liberal Alliance.” . Senere i indlægget skriver han:. ”For os i Socialdemokratiet er det helt uacceptabelt at komme derhen, hvor den yderste tosse i Enhedslistens hovedbestyrelse bestemmer en kommende S-ledet regerings skæbne.”. Ifølge Nick Hækkerup er Christiansborgs mindre partier fulde af dilettanter og tosser, som – må man forstå – ikke har det fjerneste forstand på politik. Og derfor med alt djævlens magt skal holdes uden for indflydelse. . Jeg har ikke kompetence til at gøre mig klog på Nick Hækkerups mentale habitus, men jeg vil gerne påpege den hvinende magtarrogance, som hans indlæg er udtryk for. Reelt siger han følgende: . Kære småpartier, det er fint nok, at I har stærke holdninger, men lad nu de voksne bestemme. For hvad fatter gør….. Hækkerups partifælle Henrik Sass Larsen er heller aldrig bange for at være lidt frisk i sproget, når han skal beskrive de mindre partier.. I et berømt interview i Jyllands-Posten fra 2016 kalder han Alternativet et ”bluffnummer”. . ”I de væsentlige og store økonomiske aftaler vil der være et bredt samarbejde. Vi vil ikke blokke os ned i rød blok,” og tilføjer så, at hvis støttepartierne bliver utilfredse, ”så må de vælte os.”. Tag den, Enhedslisten og Alternativet – og krøl så jeres politik sammen og glem de 23 mandater, som vælgerne til sammen har givet jer.. Grundlæggende er det ikke bare en voldsomt arrogant indstilling at have til tingene, men det er også en forkvaklet opfattelse af demokratiet. For virkeligheden er jo, at alle folketingsmedlemmerne sidder på et folkeligt mandat. Det er folket, der styrer. Og folket, der bruger deres grundlovssikrede ret til at stemme på de partier, der kan gøre deres stemme gældende.. Jeg kan da godt se, at det er ubelejligt for Nick Hækkerup og Henrik Sass Larsen, at der er vælgere, som ikke kan se visdommen i Socialdemokratiet, og derfor stemmer på andre partier. Men sådan er det altså i et folkestyre, og de store midterpartier har ikke eneret over dansk politik. Et mandat er et mandat. Og et mandat i Socialde. mokratiet tæller ikke mere end et mandat i Alternativet, Liberal Alliance eller Enhedslisten.. Interessant er det jo også, at de . gamle partier støt og roligt er gået tilbage siden 2001. Nye partier er opstået og har banet sig vej til Christiansborg. Måske er vælgerne ved at være trætte af de samme gamle paroler. Og jeg tror bestemt ikke, at ”hvad fatter gør….”-attituden hjælper på det!. Det bliver morsomt at se, hvordan Socialdemokratiet vil tøjle bluffnummeret Alternativet og tosserne fra Enhedslisten, hvis de to partier en dag skal være støtteparti for en socialdemokratisk ledet regering. Så kan det godt være, at Nick Hækkerup og Henrik Sass Larsen ikke anser partiernes folkevalgte for andet end gadegøglere fra en jævn dansk provinsby, men ikke desto mindre tæller deres 23 mandater altså også i regnskabet. Og der skal som bekendt 90 til et flertal. Held og lykke med samarbejdet, siger jeg bare.. Jovist, politik handler om at tage ansvar, og i Liberal Alliance har vi bevist, at vi ikke er blege for at påtage os regeringssansvar.. Men at forestille sig en politisk verden uden plads til andet end mainstream-holdninger er efter min overbevisning et udtryk for et fattigt demokrati. . Jeg er gået ind i politik for at få indflydelse. For at min stemme kan være med til at trække samfundet i en mere liberal retning, for det mener jeg, at vælgerne fortjener. Og heldigvis tæller Liberal Alliances mandater lige nu så meget, at de er afgørende for et borgerligt flertal. Jeg er også glad for, at samfundet stille og roligt bevæger sig i en bedre og mere liberal retning. Jeg så gerne, at det gik hurtigere, men jeg anerkender, at Liberal Alliance endnu ikke har 90 mandater – vi har 13. Og de 13 mandater har stor indflydelse. . I Liberal Alliance er vi stolte af ikke at være et midterparti, der ikke må have politiske holdninger, som kan støde nogen. Vi mener ikke, det er en god idé, at det store statsapparat dovent kører videre i samme træge rille, som det har gjort de sidste 100 år.. Vi er kommet for at få indflydelse. Vælgerne har bedt os om at sætte et afgørende aftryk på dansk politik. Væn jer til det, vi er kommet for at blive.. Og hvad fatter gør, er ikke altid det rigtige. Hvad de store partier gør, er - ikke - altid det rigtige. .