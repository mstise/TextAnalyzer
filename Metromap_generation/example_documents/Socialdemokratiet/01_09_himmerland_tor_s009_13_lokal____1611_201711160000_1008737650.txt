Omvendt Robin Hood på skoleområdet. FOLKESKOLE: Socialdemokratiet har sat flere valgplakater op, hvoraf det fremgår, at der maksimalt må være 24 elever i en klasse. En god og nødvendig vision for en folkeskole, som er under pres i disse dage. . Men skolerne i kommunen tildeles penge via en ”tildelingsmodel”, hvor de store skoler forfordeles på grund af stordriftsfordele. De mindre skoler har pga. deres størrelse svært ved at få pengene til at slå til. . ”Tildelingsmodellen” fordeler pengene mellem skolerne. Den bestemmer ikke, hvordan skolerne skal bruge pengene. Så det er skolebestyrelserne i samarbejde med skolens ledelse, der bestemmer størrelsen på klasserne.. Mariagerfjord Kommune har landets dyreste folkeskoler. Folkeskolen i Mariagerfjord Kommune koster iflg. Danmarks statistik over 50 mio. kr. mere end landsgennemsnittet, målt pr elev.. Pengene skal skolerne derfor selv finde. Det vil gå ud over de små skoler på landet, som der allerede er forsvindende få af tilbage. Dette ville i det lange løb blot koste endnu flere lokalsamfund livet. . Socialdemokratiet vil tage fra de fattige og give til de rige - det er en omvendt Robin Hood. Og jeg tænker… er det socialdemokratisk politik eller er det valgflæsk?.