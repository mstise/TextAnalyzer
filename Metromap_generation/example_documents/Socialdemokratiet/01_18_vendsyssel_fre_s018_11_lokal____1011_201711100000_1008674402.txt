Vi skal have gang i de unge!. DE UNGE: Jeg har fået oplyst, at der I Brønderslev Kommune er ca. 20 procent, ca. 500 personer, i alderen 16-25, der er udenfor. De har ikke noget arbejde, de er ikke i gang med en uddannelse, og en tredjedel lever på kontanthjælp.. Det er forfærdeligt for de unge, at de allerede er snublet, inden de er kommet i gang. Det går ud over deres selvværd, rammer familierne hårdt, og det påvirker forholdet til venner og bekendte.. Årsagerne? Tja, det er forskelligt fra person til person.. Men i Socialdemokratiet finder vi disse tal uacceptable.. De skal selvfølgelig ikke på gymnasium eller produktionsskole alle sammen. Læreplads? På landsplan mangler knap 12.000 unge en praktikplads, skønt vi økonomisk har gode tider.. Det vil vi gøre noget ved:. Man kan som kommune eksempelvis stille krav om sociale klausuler ved offentlige udbud. De skal beskrive, hvor mange praktikpladser der skal være tilknyttet til hvert enkelt projekt. Kommunen skal så sikre, at virksomhederne overholder klausulerne.. Man kan også lave den målsætning for, hvor mange unge der skal vælge en erhvervsuddannelse, efter at de har færdiggjort folkeskolen: 30-40 pct. - alt efter ambitioner. I dag ligger tallet noget lavere. Her skal vi i første omgang have fat i UU-vejlederne, så de bliver opdaterede med viden om unges muligheder inden for håndværk og industri.. Endelig kan man skele til Holbæk Kommune, hvor man laver en mere praktisk udgave af den obligatoriske projektopgave i 9. klasse..