Mange forklaringer på kvinders undertal. BRØNDERSLEV: En af de kvinder, det har sagt byrådsarbejde fra i hvert fald for en tid, er Bettina Nielsen. Hun har været med i de seneste fire år, men denne gang stiller hun ikke op.. - Det har været rigtigt spændende, og jeg er rigtigt glad for det, men det er også tidskrævende. Jeg er skilt og har kun min søn halvdelen af tiden, og så synes jeg hele tiden, det er den evige dårlige samvittighed - skal jeg tage til noget eller være sammen med ham. Han vil være sammen med mig nu, så det prioriterer jeg, siger Bettina Nielsen med tanke på sin søn på 11 år.. Hun peger på, at det ikke kun er politiske møder, der tager tid, men også ens interesse for lokalområdet, hvor man gerne vil ud at blive klogere.. Men hendes interesse fejler ikke noget.. - Jeg tror, jeg kommer tilbage, når de fire år er gået. Så er han så stor, så han er lidt ligeglad med, om hans mor er hjemme eller ej, siger hun med smil i stemmen.. Bettina Nielsen synes samtidig, at det er vigtigt, at kvinder stiller op, så der bliver et bredt byråd.. - Det skal ikke kun være noget for 60 plus. Der skal være nogen, der har børn i skoler og daginstitutioner og kommer i fritidslivet. Det er vigtigt, at vi får en viden, så man ikke hører alting fra embedsmænd, men også fra dér, hvor det har grund i virkeligheden, mener hun.. Kvinder har mere ansvar. Line Vanggaard er yngste kvinde i byrådet og sidder i sin første periode, hvor hun også blev mor for første gang - og genopstiller.. - Siden jeg har fået barn, har jeg fundet ud af, hvorfor dem, der har børn, ikke vil i byrådet. Det er et konstant dilemma, om man føler man vil prioritere det ene eller det andet højest. Mænd tager det som en selvfølge, at de har en derhjemme, der ordner det, siger Line Vanggaard, der vurdrerer, at rollefordelingen i hjemmet ofte kan være sådan, og at det automastik er moren, der skal skaffe pasning, hvis det er nødvendigt.. - Det er som om det i bund og grund mere er vores opgave end mændene. Vi tænker meget over, hvordan vi gør med pasning, og hvordan det går ud over familien.. Når det er sagt, mener hun samtidig også, at kvinder selv har et ansvar for den arbejdsfordeling.. - Vi sidder ikke ret mange i byrådet, fordi vi føler, vi står i et dilemma, og vi altid påtager os opgaven. Men jeg tror, mange mødre glemmer, at man faktisk er to om at løse problemet med at få hverdagen til at fungere, siger hun og peger på, at det heller ikke er fordi der er mange mænd med små børn i byrådet.. Selv har hun god opbakning fra sine forældre, og hun har altså valgt at gå efter fire år mere. Hun ser det også som at hun gør noget for sin datter ved at være aktiv i politik.. - Det er også for hendes skyld, at jeg gør det - dét, vi er med til at lave, er også til hendes generation.. Tid er en mangelvare. Lone Birkmose Lex har været med i otte år - hendes yngste barn var fire år, da hun kom ind første gang. Hun ser flere forklaringer på de få kvinder.. - Jeg tror, der er flere grunde, men jeg tror, det er helt essentielt, at det handler om den tid, det tager. Og det er også en af grundene til, at gennemsnitsalderen er lidt i den højere ende, mener hun og peger på, at der følger mange møder og læsestof med opgaven.. Hun er enig med Line Vanggaard i, at kvindernes mindretal kan hænge sammen med hjem og familie.. - Jeg tror, det er fordi, der stadig er en tendens til, at det meget er kvinderne, der er hjemme omkring, i hvert fald når man har mindre børn, siger hun. . Hun kan også godt genkende det med den dårlige samvittighed.. - Det mærkede jeg selv, mens børnene var små. Jeg tror, kvinder har en samvittighed, der synes, at det er sværere at være væk fra børnene, siger Lone Birkmose Lex, der nogle gange godt kunne føle sig som en dårlig mor, hvis hun var væk til møder tre aftener i træk.. - Og det er ikke fordi mænd ikke brænder for deres børn, jeg tror bare vi stadig har en kultur for, at mødre har tendens til at vælge sådan. . Hun har også et bud på en forklaring, der går i en anden retning - at kvinder nogle gange kan synes, det er spild af tid eller overveje, om man har reel indflydelse og spørge sig selv, om det bare er magten, man vil have.. - Billedet kan godt nogle gange blive lidt negativt betonet. Men jeg synes bestemt, at lokalpolitik har berøring med arbejdsmarkedet og det daglige liv. Der er ingen spin doktorer og det er jordnært, man møder dem, som man har taget beslutninger for, siger hun.. Kvinder i fokus. De opstillede kvinder for Venstre i Brønderslev Kommune har også sat fokus på kvinderne i valget på de sociale medier, hvor de med en humoristisk tilgang bla. foreslår mænd kurser i at smøre madpakker. Men samtidig er emnet alvorligt nok.. - Vi synes, at det er super vigtigt, at man får et repræsentativt billede i byrådet, og at der kommer flere kvinder ind, siger Lone Birkmose Lex - der selv genoptiller.. Også kvinderne fra Socialdemokratiet har gjort opmærksom på sig selv på flere måder, bla. ved at indkalde til kaffetræf med kvindelige kandidater. . Kandidat Karen Strandfelt peger på, at der kun er seks kvinder i det siddende byråd på 27.. - Hvis det var mændene, der kun var repræsenteret på den måde, tror du så ikke, de ville sætte fokus på det?, spørger hun. . Opfordring: Stil op. Hun peger på, at der er brug for kvinder i politik.. - Jeg tror nogle gange, at kvinder har en større erfaring på områder som børnehaver, skoler og ældre. Mange gange er kvinderne dem, der tager sig af de lidt blødere værdier, mener Karen Strandfelt, der peger på, at det ikke er for at underkende mændene.. - Mænd fokuserer på nogle andre ting, en vi gør. . Som Bettina Nielsen ser det, kan der også være noget med at tro på sig selv med i spillet - at nogle kvinder kan være i tvivl om, om de godt kan byde ind.. - Jeg tror, nogle kvinder er lidt tilbageholdende, er hendes oplevelse.. Karen Strandfelt er inde på det samme.. - Måske er man også bange for det, fordi man ikke helt ved, hvad det omhandler. . Bettina Nielsen opfordrer andre kvinder til at prøve det.. - Jeg synes bare de damer skal komme i gang og tro på, at de godt kan gøre noget der, så det ikke bliver sådan en mandsdomineret verden. Det er godt med begge aspekter i det. Det giver også nogle gode diskussioner, siger hun.. Lone Birkmose Lex bakker op. . - Hvis man skal være repræsentativ, så er det også vigtigt, at dem med småbørn er der. Vi har fået lidt flere ind, men jeg synes, man mangler småbørnsfamilierne, siger hun..