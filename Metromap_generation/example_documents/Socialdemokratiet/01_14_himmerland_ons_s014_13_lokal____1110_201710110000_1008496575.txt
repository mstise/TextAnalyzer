- Ingen S-V-aftale. ingen aftale. VESTHIMMERLAND: - Det er et forsøg på at forvirre vælgerne, Ernst Pinstrup. Dine konspirationsteorier holder ikke vand. De har ikke hold i virkeligheden... Sådan lyder det fra Venstres borgmesterkandidat i Vesthimmerland op til kommunalvalget, Per Bach Laursen, efter formanden for de konservative Ernst Pinstrup i tirsdagsudgaven af NORDJYSKE Stiftstidende kunne fortælle, at han er vidende om en aftale mellem Venstre og Socialdemokratiet om at det parti af de to, der bliver størst ved valget tirsdag 21. november også skal have borgmesterposten efter nytår. . Forudsat altså at vælgernes stemmer falder sådan ud, at et af de to partier vil kunne snuppe borgmesterposten.. Jeg er stødt over det. - Jeg blev faktisk temmelig stødt over, at en formand for et andet parti kan komme med sådan en påstand. Jeg synes ikke, det er i orden. - For der er overhovedet ikke hold i udtalelserne - og jeg aner ikke, hvor han har det fra, siger Per Bach Laursen, som tirsdag morgen tog sin mobiltelefon og ringede til den socialdemokratiske borgmesterkandidat, Palle Jensen, for at vende Ernst Pinstrups udtalelser med ham.. - Jeg synes, jeg var nødsaget til at drøfte Ernst Pinstrups melding med Palle Jensen. For sagen vedkommer jo socialdemokraterne lige så meget som os, siger Per Bach Laursen, der fortæller, at Palle Jensen står lige så uforstående overfor udtalelserne som ham selv.. Konservativ taktik. - Men de konservatives taktik er jo åbenbart at forsøge . at frustrere vælgerne, siger Per Bach Laursen, der imidlertid ikke lægger skjul på, at mens forholdet til de konservative er på frysepunktet, så anser han til gengæld Socialdemokraterne for det han selv kalder mere troværdige samarbejdspartnere.. - I det hele taget har den forløbne byrådsperiode vist, at Venstre har lært partier at kende - både på den blå og røde fløj - som er både troværdige og samarbejdsinteresserede, som Per Bach Laursen vælger at udtrykker det..