Del regionen op. RESPONSTIDER: Skal vi have et mere fleksibelt beredskab i vores region for at få bedre responstider? Jeg forestiller mig, at regionen deles op i ni kredse, hvor paramedicinerbilen får en væsentlig rolle, og placeres på udsatte steder. Hermed får den en dobbeltrolle. Den kan være første bil på stedet, kan give livreddende førstehjælp, have videoforbindelse til vores akutmodtagelser og hermed gøre patienten klar til ambulancen ankommer. . Når opgaven er slut, søger paramedicineren til det sted, hvor ambulancen kommer fra, og står som en buffer til ambulancen er hjemme. . Jeg forestiller mig, de ni placeringssteder skal være Aalbæk, Hjallerup, Aabybro, Kongerslev, Gedsted, Nibe, Frøstrup, Agger og på Mors eller Bedsted Thy. Vi har diskuteret dette i Socialdemokratiet, og der er opbakning til, at dette kan være løsningen, men den økonomiske situation gør det svært. Ni paramedicinerbiler koster ca. 28 mio. kr. Vi har de fem paramedicinerbiler, som skal omplaceres, de koster ca. 15 mio. kr. Dem har vi, så vi mangler 13 mio. kr. Jeg ved godt, at der er politikere, som tager rundt og lover, at det bare er noget, man bevilger, uden holdninger og ansvar for regionens budget. . Jeg håber, at disse lykkeriddere bliver straffet på valgdagen. Jeg har ikke kun set i min egen baghave, men set på hele regionens mulighed for bedre responstid. Husk beslutningerne vi træffer, regionens fremtid i morgen.. Jeg har stor lyst til at kommentere vores akutlægebil i Hjørring: Det er arrogance på højeste sted og er ikke i tråd med en minister, der skal have stor indsigt i, hvorfor vi har en akutlægebil i Hjørring..