Klogt at droppe sygehus-krav. SYGEHUSE: Endelig indså både Venstre og Socialdemokratiet det fornuftige i Dansk Folkepartis forslag om at droppe produktivitetskravet til sygehusene.. I et valgår var det klogt af regionsformand Ulla Astman (S) og stort set resten af regionspolitikerne at droppe flere af disse sniger-nedskæringer, som med tiden har ramt de nordjyske sygehuse for hårdt.. Beslutningen ændrer dog ikke behovet for nytænkning. Her er Socialdemokratiet og Venstre desværre imod DF’s forslag om helt at spare regionernes topledelser væk.. Lad mig give et eksempel: Per 1.11 i år ansætter Region Nordjylland en ny ”direktør for patientforløb” til en årsløn på cirka 980.000 kroner plus pension. . En overlæge tjener meget mindre. Det ville være bedre, hvis pengene gik til rigtige ”patientforløb” for rigtige borgere og leveret af rigtige sygeplejersker og læger.. En af regionernes ivrigste forsvarere udover Astman er Socialdemokratiets Mogens Ove Madsen (tidligere SF).. I NORDJYSKE 9.9 prøvede han på Socialdemokratiets vegne at lægge hævd på opgøret med produktivitetskravet. Imidlertid var det SF og DF, som i maj 2017 stillede forslag i Folketinget om at fjerne kravet. Begge partier havde indtil da levet med spændetrøjen under respektive røde og blå regeringer.. I maj var det Socialdemokratiet, som sammen med Venstre fastholdt produktivitetskravet.DF’s forslag om helt at lukke regionerne blev 13.9 beskrevet af Mogens Ove Madsen som et levn fra ”en talende grusbunke” og fra Fremskridtspartiets ”råben fra sidelinjen”.. I DF mener vi såmænd bare, at vi har en god ide til, hvordan fremtidens sygehusvæsen bliver bedre. Det er kun fint, hvis S og V er uenige. Så får Nordjyllands vælgere noget at vælge imellem 21. november..