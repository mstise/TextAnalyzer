Friskoler får højeste tilskud nogensinde. INDLAND: Aldrig har landets fri- og privatskoler fået flere penge fra de offentlige kasser, end de står til at få næste år.. Med den aftale om finansloven, der blev indgået fredag aften, bliver tilskuddet til de såkaldte frie grund- skoler nemlig øget til 76 procent af den gennemsnitlige udgift til en elev i folke- skolen.. Og det er det højeste niveau i alle de år, det nuværende tilskudssystem har eksisteret. Men står det til Socialdemokratiet, bliver støtten sat ned, hvis det lykkes partiet at genvinde regeringsmagten.. Formålet med det højere tilskud er, at flere forældre skal have mulighed for at vælge en friskole eller privatskole til deres barn. . Også selv om det barn har behov for specialundervisning eller på anden vis kræver, at skolen sætter ekstra ressourcer af.. Om det øgede tilskud så også rent faktisk vil betyde, at der kommer flere elever med særlige behov på de danske friskoler, tør formanden for Dansk Friskoleforening, Peter Bendix Pedersen, ikke spå om.. - Men på længere sigt vil det betyde, at friskolen har større mulighed for at løfte en opgave, hvis et forældrepar henvender sig med et barn med særlige behov.. Vrede hos oppositionspartier. Det er ikke fordi, skolerne ikke vil tage imod børn med særlige behov i dag, understreger friskoleformanden.. - Men man kan være nødt til at sige nej til at optage en elev, fordi eleven har så særlige vanskeligheder, at det kræver ekstra økonomiske ressourcer.. - Nu får vi en bedre mulighed for at sige ja til de her børn. Og det håber jeg også vil vise sig i fremtiden, siger Peter Bendix Pedersen.. Han påpeger også, at mange folkeskoler i de mindre landsbyer er lukket. Derfor er friskolen mange steder blevet den eneste lokale skole.. I oppositionspartierne vækker regeringens beslutning derimod noget, der minder om vrede. . SF’s undervisningsordfører, Jacob Mark, anerkender, at nogle friskoler uden for de store byer udfylder en vigtig rolle.. - Jeg så faktisk gerne, at man prioriterede friskolerne i yderområderne op og privatskolerne i storbyerne ned, siger han..  - Men der er også mange privatskoler, der ligger i storbyerne og ikke mangler elever og er med til at gøre, at der bliver et A- og et B-. hold i vores skolevæsen. De kan vælge og vrage mellem eleverne.. 71 millioner kroner til fordeling. Socialdemokratiets undervisningsordfører, Annette Lind, mener, at det øgede tilskud til friskoler er et udtryk for ideologi.. - Det viser med al tydelighed, at vi har en regering, der prioriterer de få og privilegerede frem for at bruge pengene på vores fælles folkeskole, siger hun.. - Vi synes tilskuddet er alt for højt. Vi vil gerne sætte det ned igen til 71 procent og i stedet bruge pengene på folkeskolen.. Når de frie grundskolers tilskud øges til 76 procent fra de 75 procent, det er på i år, svarer det til en stigning på 71 millioner kroner. Af dem skal de 40 millioner kroner gå til specialundervisning på friskolerne.. De resterende 31 millioner fordeles til fri- og privatskolerne efter størrelse, med det formål, at skolerne skal have bedre mulighed for at integrere børn med særlige behov, som ikke har brug for egentlig specialundervisning..