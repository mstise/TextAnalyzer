Borgmester på to hjul. ¤ Ole Bondo Christensen, borgmester i Furesø Kommune, fylder lørdag 60 år.. Det blev kaldt et tvangsægteskab, da Værløse blev lagt sammen med den gældsplagede nabokommune Farum i 2007 under navnet Furesø Kommune. . Men selv om den nye kommune fik en svær begyndelse, så er fusionen med årene blevet en succes på de fleste områder. I hvert fald ifølge borgmester Ole Bondo Christensen.. - Den store gæld er nedbragt, særskatten er væk, nye borgere og virksomheder flytter til. Det er ikke kommet af sig selv. Det har været et langt sejt træk, fortalte han i et interview op til kommunalvalget i sidste måned.. Han genvandt posten, da 40 procent af vælgerne satte kryds ud for Socialdemokratiet, og dermed kan han se frem til sin tredje borgmesterperiode i den nordsjællandske kommune.. Ole Bondo Christensen har været med fra kommunens fødsel i 2007, hvor den efter skandalesagerne i Peter Brixtoftes Farum stod med danmarkshistoriens største gæld på tre milliarder kroner. . I de første år var han medlem af byrådet, men i 2010 rykkede han ind på borgmesterkontoret efter Venstres Jesper Bach.. Ole Bondo Christensen er uddannet samfundsvidenskabelig planlægger på Roskilde Universitet og arbejdede, før han blev borgmester, som kontorchef i Beskæftigelsesministeriet.. Af hans Facebook-side fremgår det, at han både som borgmester og privatperson er optaget af naturen, økologi og fællesskaber. Sammen med sin kone, Gy, bor han i en andelsboligforening, hvor de kan dyrke deres interesse for havearbejde.. En anden interesse er cykling, hvilket for nogle år siden bragte ham i New York Times. Sammen med en journalist fra den amerikanske avis tog han den nyind. viede cykelrute fra Farum til Lyngby.. ”Mr. Christensen, som ikke ejer en bil, cykler næsten fire miles til arbejde hver dag”, skrev avisen og lod borgmesteren forklare hvorfor.. ”Det renser mit hoved, og giver mig også nogle gange nye idéer”..