Ordførere tager sig til hovedet. NORDJYLLAND: Både Socialdemokratiet og Dansk Folkepartis transportordførere er opbragte over, at en statslig styrelse har sendt en trafikplan i høring, som - mener de - i forhold til Nordjylland lægger op til en anden togbetjening end den, der er forudsat politisk.. Det fastslår de, da NORDJYSKE spørger til sagen med afsæt i de nordjyske protester. Ordførerne var ikke bekendt med planens konkrete indhold i forvejen.. - Når jeg i sin tid var med til at foreslå, at der blev lavet jernbanespor til lufthavnen, var min tanke jo sådan set også, at skinnerne skulle bruges, lyder det syrligt fra folketingsmedlem Kim Christiansen (DF). . - Hele ideen var - og er - at lufthavnsstationen skal erstatte Aalborg banegård som endestation for fjerntogene. Det må vi se at få forklaret embedsmændene, når de åbenbart ikke har fattet det. I min optik står det uden for diskussion, at der, også på længere sigt, skal køre fjerntog til og fra lufthavnen, siger DF’eren.. Også den socialdemokratiske transportordfører Rasmus Prehn har en fornemmelse af, at ”embedsmændene sidder og finder på noget, der mere eller mindre spænder ben for de politiske mål, vi har udstukket”..    - Vi ønskede at gøre det endnu lettere for også folk fra Aarhus og andre østjyske byer at komme let til Aalborg Lufthavn, som vi anser for en af de bærende i dansk flytrafik. Ikke mindst på charterområdet så vi et stort potentiale for vækst. Når man nu foreslår, at der alene skal være ét regionaltog i timen mellem lufthavnen og Aarhus og ingen tog med forbindelse længere sydpå, er det i direkte modstrid med den filosofi, der lå bag bevillingen til stiksporet til lufthavnen, siger Rasmus Prehn. . - Vi så og ser et uopdyrket potentiale, og den pointe synes embedsmændene helt at overse, mener han..  Rasmus Prehn pointerer samtidig, at man med stikbanen til lufthavnen også ønskede at fjerne de støjgener, som klargøring af tog ved den nuværende endestation i Lindholm har påført beboerne her. .     I stedet skal det ske tæt på lufthavnen.. - Det bliver jo helt gak-gak, hvis toget kun tager passagerer med til banegården i Aalborg og derefter kører tomt til lufthavnen for at blive gjort rent, siger han.. I trafikplanen lægges der også op til, at det øvrige Vendsyssel i fremtiden heller ikke skal betjenes af fjerntog. Heller ikke det er Rasmus Prehn tilfreds med.. - Det har været en klar forudsætning for aftalen om, at Nordjyske Jernbaner overtog en stor del af den regionale togdrift i Nordjylland, at man fortsat et antal gange hvert døgn har direkte togforbindelse mellem Frederikshavn og Sjælland, siger han.. Ikke Venstres førsteprioritet. Heller ikke regeringspartiet Venstres transportordfører, Kristian Pihl Lorentzen, kender planens detaljer. . - Det er ikke noget, jeg som politiker har været inde over. Det er en mere teknisk gennemgang, som jeg opfatter det. Men udgangspunktet er vel et ønske om at optimere fjerntogsdriften mellem de store byer, så køretiden afkortes. Når man gør det, må man nogle gange give køb på andet - i dette her tilfælde måske på lufthavnspassagerernes mulighed for at undgå et togskifte. . Kristian Pihl Lorentzen siger, at lufthavnssporet ”ikke var Venstres højeste prioritet” i aftalen fra 2013. . - Men for andre var den meget vigtig, og vi står selvsagt ved aftalen og må prøve at få det bedst mulige ud af den. Nu får vi jo fra 2020 nogle år, hvor fjerntogene rent faktisk kører til lufthavnen. Lad os så se, hvor mange der bruger toget. Aalborg Lufthavn er jo landskendt for sine gratis p-pladser, og det er noget, alle jyder kan lide. Så personligt tror jeg ikke, at forfærdeligt mange i stedet vil have besværet med at køre i tog til og fra lufthavnen, men det får vi jo nu lejlighed til at drage erfaringer med. . - Hvis forbindelsen bliver brugt meget, må vi jo give ordre politisk til, at togene skal blive ved med at køre derud.. Og hvis ikke, er de 276 mio. kr. bare spildt?. - I Venstre regner vi ikke baglæns. Når der laves politiske aftaler, bliver der givet og taget, men vi står ved aftalen og håber selvfølgelig, at forbindelsen vil blive brugt, når vi nu anlægger den..