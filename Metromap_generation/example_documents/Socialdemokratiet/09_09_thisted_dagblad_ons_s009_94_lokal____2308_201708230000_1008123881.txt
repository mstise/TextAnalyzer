Uddannelse i udkanten. THISTED: I forbindelse med det kommende kommunalvalg havde de socialdemokratiske partiforeninger i Thisted Kommune inviteret tidligere transportminister og nu kommunalordfører for Socialdemokratiet, Magnus Heunicke, på besøg tirsdag. Han skulle sammen med socialdemokratiske kommunalbestyrelses- og regionsrådskandidater besøge udvalgte fokusområder, blandt andet Social- og Sundhedsskolen (SOSU) i Thisted.. - Det har været meget lærerigt, men de udfordringer som de har, er de samme, som de har i resten af Danmark. Jeg synes, at de har nogle løsninger, som jeg helt sikkert tror på, at kommunerne kan bruge. Vi skal hjælpe kommunerne med at investere lidt mere langsigtet i deres unge menneskers uddannelse, siger Magnus Heunicke.. Siden reformen af erhvervsuddannelserne trådte i kraft i august 2015 med det formål at styrke erhvervsskolerne, har der været et faldende optag. Indfasningsforsinkelse har gjort, at man på SOSU har fået færre elever, og det betyder i sidste ende, at de ikke kan uddanne de folk, som kommunen har brug for. . Det fremgår af et brev fra Styrelsen for Arbejdsmarked og Rekruttering, at Thisted Kommune ligger over landsgennemsnittet i antallet af borgere, som er ledige i over et år og går passive i kontanthjælpssystemet.. Formand for Social- og Sundhedsskolerne i Thisted, Skive og Viborg, Bente Bang, forklarer, at SOSU og kommunen sammen kan hjælpe hinanden med at løse deres udfordringer. Hvis kommu. nen tilbyder en borger på kontanthjælp en plads på SOSU, så kan kommunen få refusion og altså spare penge. Det optimale vil i følge Bente Bang være et samarbejde mellem skolen og kommunen om at få ledige i uddannelse. Det er vigtigt med et tæt samarbejde mellem SOSU og kommunen samt regionen, da det er dem, som skal sikre elevpladser til de social- og sundhedsstuderende. . Borgmesterkandidat Ulla Vestergaard (S) er chokeret over brevet fra Styrelsen for Arbejdsmarked og Rekruttering..  - Hvad er det, vi har haft gang i her. Hvis vi ellers finder ud af at snakke sammen kommunen og skole, hvorfor er det så, vi ikke får dem i gang med en uddannelse. Det er jeg en smule rystet over. I min optik er de unge blevet parkeret på kontanthjælp, og det vil jeg gerne have undersøgt noget mere, og jeg synes, vi politisk skal sende det signal, at vi gerne vil investere i uddannelse, siger Ulla Vestergaard.. - Det, vi håber på med et møde som i dag, er at starte en dialog med politikerne om velfærd. Vi vil gerne bane vejen for et godt samarbejde med den politiske ledelse, således at de kender til vores område og dagsorden. Jo bedre de kender os, jo bedre kan vi samarbejde, siger ny direktør for SOSU - STV, Jakob Høeg, som også er åben for, hvis andre partier skule have lyst til at lægge vejen forbi. . På sin rundtur i Thy og på Hannæs besøgte Magnus Heunicke blandt andet også Vesløs Skole og Amtoft, inden dagen sluttede hos 3F Thy-Mors..