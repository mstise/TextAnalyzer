Enhedslisten forærer Venstre et mandat. VALG: Ø forærer V et mandat. Lige ved og næsten - og så alligevel ikke. . Det var status for de røde partier efter valgaftenen, hvor det må konstateres, at Enhedslisten reelt forærer et mandat til Venstre, som nu kan slå resultatet fast med syvtommersøm med Venstre i borgmesterstolen. . Der skal lyde et stort tillykke til Venstre for deres resultat, selv om der kan undres meget over den pris, som Venstre betaler for borgmesterkontoret med hele to formandsposter til Dansk Folkeparti. . DF må siges at have gjort det godt med forhandlingerne, og kan nu sætte to af de tre valgte kandidater på formandsposter. Det kan vi kun tage hatten af for. . Det der ærgrer mest er Enhedslisten, der reelt cementerer blå bloks muligheder ved valgteknisk at forære Venstre et mandat, som kunne være landet hos Socialdemokratiet. . Socialdemokratiet bød op til fællesskab forud for valget, da det klart ville styrke de røde partier med et fælles valgforbund. . ALT talte for det og tal fra forrige valg gjorde det klart, at der ikke måtte gå stemmer ved siden af røde byrådspladser. . Det kan kun respekteres, at Radikale, SF og Enhedslisten valgte et fælles selvstændigt valgforbund, selv om det ærgrer med det resultat, der nu ses.. Uanset om Radikale og SF havde stået alene eller i valgforbund med Socialdemokratiet, ville de have fået et mandat hver. De hentede hver især deres eget mandat og behøvede ikke hjælp. . Derimod ville Enhedslisten uanset valgforbund med de tre partier eller Socialdemokratiet ikke have fået et mandat.. Havde Socialdemokratiet, Alternativet, Radikale, SF og Enhedslisten stået sammen, ville det have flyttet et mandat fra Venstre til Socialdemokratiet. . Resultatet er sat, og herfra skal der bestemt laves politik med så megen socialdemokratisk indflydelse som muligt. Socialdemokratiet er trods alt stadig det parti, der fik flest stemmer, og det takker vi ydmygt for..