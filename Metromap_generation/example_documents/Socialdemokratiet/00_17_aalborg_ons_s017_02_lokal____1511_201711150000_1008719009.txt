Åbent brev til borgmesteren. DISPENSATIONER: Venstres slogan er ”Handling slår alt”, så kære borgmester Træd i karakter og stop vanviddet.. Udvalgsformand Jens Chr. Golding indrømmer i Nordjyske, at ”politikerne i teknik- og miljøudvalget godt ved, at der er problemer med lokalplaner i Blokhus, og at det ikke er fair, at borgerne ikke kan regne med, at det der står i lokalpladerne, er det der gælder”.. Listen af dispensationer i Blokhus er nærmest uendelig. . Så stop dog disse dispensationer.. Min egen anke over en dispensation fra Lokalplan 161 blev vundet i Planklagenævnet. Alligevel handler kommunen ikke. Jeg er bekendt med, at TMU-udvalget havde afgørelsen fra Planklagenævnet, hvori nævnet ophæver kommunens dispensation til et byggeri på Jens Bærentsvej i Blokhus på dagsordenen til deres møde den 6/11 2017. Sagen blev taget til efterretning. Efterfølgende udtaler bygherren i samme avis, at de har fået besked på bare at fortsætte byggeriet. Måske burde jeg oplyse, at entrepenøren på byggeriet er Golding Byg.. Jeg forventer, at kommunen tager afgørelsen alvorligt, og handler på afgørelsen. Det er kommunen forpligtet til jfr. Sten Bønsing AAU og juristen i Planklagenævnet samt min egen advokat. Ellers må sagen videre til Ankestyrelsen, som har Tilsynet med Kommunerne.. Byggeriet, der er ved at blive opført, er således ulovligt og bør stoppes med øjeblikkelig virkning. Samtidig forventer jeg, at kommunen stiller ufravigelige krav til bygherren om, at huset straks lovliggøres efter principperne og kravene i Lokalplan 161 og Kommuneplanen.. Jeg har læst Jens Chr. Goldings udtalelse til Nordjyske den 7/11 2017 i forbindelse med offentliggørelse af Klagenævnets afgørelse. Det glæder mig, at Jens Chr. Golding mener, at borgere bør have tiltro til de gældende Lokalplanen. Der sker bare intet.. Hvor er retssikkerheden henne?. 6. november 2017 var en stor artikel i Nordjyske om dispensationen til et prøvehus på Egebæksvej i Blokhus. Her blev der givet fire dispensationer – vel vidende, at disse dispensationer ville få afsmittende virkning på de næste 22 bebyggelser i samme udstykning.. Borgmesterkandidat Jens Chr. Golding, Socialdemokratiet - formentlig med støtte fra sin næstformand Torben Sørensen Venstre – giver selv svaret frisk og frejdigt, og nok også temmelig naivt, at ”det er nemmere at give 23 dispensationer (Egebæksvej) end at lave en ny lokalplan.. Hvad bilder de sig ind? Der er ingen sammenhæng i de dispensationer som træffes af teknik og miljøudvalget-udvalget.. Borgerne må have tillid til, at en lokalplan for et område gælder, indtil der er udarbejdet og godkendt en anden lokalplan med den demokratiske proces, det nu kræver.. Så kære Borgmester – der et nok at vise handlekraft på.. Det haster – vi har snart kommunalvalg..