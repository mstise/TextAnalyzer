Flere vil i KL’s ledelse. NORDJYLLAND: Landsdelen kan i de kommende fire år få den største repræsentation i bestyrelsen for Kommunernes Landsforening i mands minde. . I adskillige valgperioder har bestyrelsen i KL haft ét nordjysk medlem, hvis man da overhovedet havde nogen. Bestyrelsen har på skift talt blandt andre afdøde Ole Albæk (UP) fra Hirtshals, Anny Winther (V) fra Rebild og senest Aalborgs borgmester, Thomas Kastrup-Larsen (S), der som den eneste nordjyde blev udpeget, da den nuværende bestyrelse for fire år siden blev valgt. . Thomas Kastrup-Larsen har de seneste måneder haft selskab af Rebilds nuværende borgmester, Leon Sebbelin (RV), der efter sin københavnske partifælle Anna Mee Allerslevs bratte farvel op til valget overtog hendes bestyrelsespost. . Samtidig har byrådsmedlem Per Clausen (EL) fra Aalborg i de seneste måneder vikarieret for en partifælle fra Svendborg.. Når den nye 17 m/k store bestyrelse udpeges endeligt til marts, kan det imidlertid gå sådan, at der helt fra begyndelsen udpeges tre medlemmer med adresse i Nordjylland. Sker det, vil det være noget af en sensation i forhold til tidligere.. Thomas Kastrup-Larsen siger, at arbejdet i KL’s bestyrelse er spændende, og at han ”meget gerne” fortsætter i bestyrelsen.. - Men det er jo helt og aldeles op til KL’s topmøde i marts, hvordan bestyrelsen skal sammensættes, pointerer han.. Birgit Hansen i spil?. Socialdemokratiets fremgang ved kommunalvalget giver mulighed for, at partiet vest for Storebælt kan få alle tre regioner repræsenteret og oveni dette få yderligere én plads i KL’s bestyrelse.. Internt i partiet er der et stort ønske om at bidrage til en mindre skæv kønsfordeling. . Skal dét ske, kunne den ekstra plads havne i Nordjylland, som er det eneste sted i det vestlige Danmark, hvor kvindelige socialdemokrater er blevet borgmestre.. Det skete dels i Frederikshavn, hvor Birgit S. Hansen blev genvalgt, dels i Thisted, hvor Ulla Vestergaard vandt borgmesterposten. . I givet fald peger pilen formentlig mest på den frederikshavnske stemmesluger.. Leon Sebbelin - der er landets eneste radikale borgmester (når man ser bort fra København) - har gjort op med sig selv, at han vil gå efter at blive valgt ind i den kommende bestyrelse på dét ene mandat, hans parti står til. . - For fire år siden var jeg nyvalgt borgmester og fokuserede benhårdt på det. Nu har jeg fire års erfaring at trække på, og da jeg samtidig netop er trådt ud af skatterådet, synes jeg, det kan give god mening at fortsætte det arbejde i KL’s bestyrelse, som jeg i oktober med kort varsel blev kastet ind i, siger Leon Sebbelin.. Om den anden nordjyde, der er trådt ind i bestyrelsen som substitut, Per Clausen, vil gå efter en fast plads i den kommende bestyrelse, er endnu ikke afgjort. Han . overvejer at stille op, men er ikke færdig med sine overvejelser..