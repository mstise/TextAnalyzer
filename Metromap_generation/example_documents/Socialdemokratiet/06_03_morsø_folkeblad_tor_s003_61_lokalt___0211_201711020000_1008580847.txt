Kamp for flere uddannelser. UDDANNELSE: Hvordan holder vi de unge på Mors? Dette er et af de centrale spørgsmål, som denne valgkamp kommer til at handle om. Der desværre ikke et entydig svar på spørgsmålet, men en vigtig faktor for at fastholde de unge i landdistrikterne er, at de kan uddanne sig lokalt. . Når unge er nødt til at flytte ind til de større byer, er det, fordi det er der, mulighederne er, når de skal videreuddanne sig. Og desværre viser det sig, at det er under 15 pct. af de unge, der flytter fra Mors, som vender tilbage.. Men der er altså ingen naturlov, der siger, at videregående uddannelser skal ligge i de største byer. Det skal være muligt at kunne uddanne sig også uden for de fire største byer enten via traditionelle uddannelser eller via fjernundervisning.. Derfor er jeg glad for, at Socialdemokratiet på landsplan foreslår, at udflytte flere professionsuddannelser som diplomingeniører og socialrådgivere til yderområderne.. Morsø Kommune skal derfor sammen med de øvrige kommuner i vores område kæmpe for at få tilført uddannelser, som giver mening i vores område. På den måde kan vi sikre muligheder for uddannelse vores område til unge, samt sikre den arbejdskraft, som vi har brug for i fremtiden.. For udover at give unge mulighed for at videreuddanne sig, så er det også en stor hjælp til virksomheder i området.. Adgangen til kvalificeret arbejdskraft bliver afgørende for, at virksomheder fortsat kan udvikle sig. Og allerede nu peger flere analyser på, at virksomhederne på Mors i fremtiden vil mangle personer med de rette kompetencer.. Derfor skal Morsø kommune aktivt kæmpe for at bevare de uddannelser der i dag, samt kæmpe for flere uddannelsestilbud er i vores område..