Til kamp for helikopter. NORDJYLLAND: Hvis regeringen gør alvor af at flytte den redningshelikopter, forsvaret har placeret i Aalborg, til Karup, vil det støde på modstand både fra politikere og fra ansatte inden for sundhedsvæsenet.. Muligheden for at flytte helikopteren til Karup er nævnt i en analyse, som forsvaret har udarbejdet op til, at der snart skal forhandles om et nyt femårigt forsvarsforlig, hvor der i øvrigt er lagt op til at forøge de samlede bevillinger til forsvaret.. I dag er der foruden i Aalborg placeret redningshelikoptere i Skrydstrup og Roskilde. Den omfattende analyse af hele forsvaret peger på, at man kan samle helikopterne to steder, nemlig i Karup og Roskilde.. Drøftet tidligere. - Bliver den nordjyske helikopter flyttet til Karup, vil det tage længere tid at nå frem f.eks. til Vendsyssel og Skagerrak. Derfor vil det være uacceptabelt at spare på det nære beredskab. De nuværende placeringer er rigtig gode. Den besked gav vi også, da samme sag blev diskuteret for nogle år siden, siger det nordjyske folketingsmedlem Bjarne Laustsen (S).. Sammen med Henrik Dam Kristensen har han repræsenteret Socialdemokratiet i kredsen omkring forsvarsforliget, og for dem har der til forsvarsminister Claus Hjorth Frederiksen (V) været et klart budskab om, at de ikke er med på en ændring af helikopternes placering.. - Og jeg tror gerne, at forsvarsministeren vil have Socialdemokratiet med i et nyt forlig. Men så er det ikke en mulighed - i en situation, hvor man samlet vil bevilge flere penge til forsvaret - at skære ned på det nære beredskab, siger Bjarne Laustsen.. Attraktivt for læger. Muligheden for en ændring af beredskabet bekymrer regionsrådsformand Ulla Astman (S).. - Jeg ved ikke ret meget om det forslag, der er kommet. Men mit ønske er da et beredskab, der tilgodeser hele Danmark.  Det vil være ærgerligt, hvis beredskabet i Nordjylland bliver svækket. Nogle læger har i deres fritid et ekstra job ved redningshelikopteren. Det er en mulighed, der er attraktiv for mange læger. På den måde udvikler lægerne ny kvalifikationer. Det vil være uheldigt, hvis den mulighed forsvinder eller forringes, fordi de risikerer at skulle køre meget langt for at komme på arbejde, siger Ulla Astman.. I gennemsnit har redningshelikopteren i Aalborg lidt mere end en opgave om dagen. Det kan være redningsopgaver til søs, transport af syge f.eks. til Rigshospitalet eller akut lægehjælp f.eks. ved ulykker.. I en række tilfælde bruges redningshelikopteren i Aalborg til transport af akut sy. ge børn enten til Rigshospitalet eller til Odense Universitetshospital. Yderligere har det særlige hypotermihold ved Aalborg Universitetshospital, der kan redde stærkt underafkølede personer, gjort brug af redningshelikopteren. . Bekymret læge. René Christian Bleeg, der er overlæge ved Aalborg Universitetshospital, er en af de læger, der har job ved redningshelikopterne, ligesom han i øvrigt også kører akutlægebil.. - Hvis man også fjerner akutlægebilen i Hjørring, så bliver det et forringet beredskab, man får i Nordjylland. En fjernelse af lægebilen vil betyde et markant forringet tilbud til svært syge i Nordjylland, og flyttes helikopteren til Karup, så skal én helikopter flyve alle de ture, der tidligere var to helikoptere til, forklarer René Christian Bleeg.. I forhold til f.eks. færdselsulykker har redningshelikopterne ikke de helt samme muligheder som akutlægehelikopterne. Til gengæld er redningshelikopterne indrettet og bemandet på den måde, der nærmest svarer til en flyvende intensivafdeling. . Den generelle aftale om redningshelikopterne er, at i det omfang, de ikke er optaget af søredningsopgaver, vil de kunne deltage i andre opgaver inden for det akutte beredskab. . NORDJYLLAND: Hvis regeringen gør alvor af at flytte den redningshelikopter, forsvaret har placeret i Aalborg, til Karup, vil det støde på modstand både fra politikere og fra ansatte inden for sundhedsvæsenet.. Muligheden for at flytte helikopteren til Karup er nævnt i en analyse, som forsvaret har udarbejdet op til, at der snart skal forhandles om et nyt femårigt forsvarsforlig, hvor der i øvrigt er lagt op til at forøge de samlede bevillinger til forsvaret.. I dag er der foruden i Aalborg placeret redningshelikoptere i Skrydstrup og Roskilde. Den omfattende analyse af hele forsvaret peger på, at man kan samle helikopterne to steder, nemlig i Karup og Roskilde.. Drøftet tidligere. - Bliver den nordjyske helikopter flyttet til Karup, vil det tage længere tid at nå frem f.eks. til Vendsyssel og Skagerrak. Derfor vil det være uacceptabelt at spare på det nære beredskab. De nuværende placeringer er rigtig gode. Den besked gav vi også, da samme sag blev diskuteret for nogle år siden, siger det nordjyske folketingsmedlem Bjarne Laustsen (S).. Sammen med Henrik Dam Kristensen har han repræsenteret Socialdemokratiet i kredsen omkring forsvarsforliget, og for dem har der til forsvarsminister Claus Hjorth Frederiksen (V) været et klart budskab om, at de ikke er med på en ændring af helikopternes placering.. - Og jeg tror gerne, at forsvarsministeren vil have Socialdemokratiet med i et nyt forlig. Men så er det ikke en mulighed - i en situation, hvor man samlet vil bevilge flere penge til forsvaret - at skære ned på det nære beredskab, siger Bjarne Laustsen.. Attraktivt for læger. Muligheden for en ændring af beredskabet bekymrer regionsrådsformand Ulla Astman (S).. - Jeg ved ikke ret meget om det forslag, der er kommet. Men mit ønske er da et beredskab, der tilgodeser hele Danmark.  Det vil være ærgerligt, hvis beredskabet i Nordjylland bliver svækket. Nogle læger har i deres fritid et ekstra job ved redningshelikopteren. Det er en mulighed, der er attraktiv for mange læger. På den måde udvikler lægerne ny kvalifikationer. Det vil være uheldigt, hvis den mulighed forsvinder eller forringes, fordi de risikerer at skulle køre meget langt for at komme på arbejde, siger Ulla Astman.. I gennemsnit har redningshelikopteren i Aalborg lidt mere end en opgave om dagen. Det kan være redningsopgaver til søs, transport af syge f.eks. til Rigshospitalet eller akut lægehjælp f.eks. ved ulykker.. I en række tilfælde bruges redningshelikopteren i Aalborg til transport af akut sy. ge børn enten til Rigshospitalet eller til Odense Universitetshospital. Yderligere har det særlige hypotermihold ved Aalborg Universitetshospital, der kan redde stærkt underafkølede personer, gjort brug af redningshelikopteren. . Bekymret læge. René Christian Bleeg, der er overlæge ved Aalborg Universitetshospital, er en af de læger, der har job ved redningshelikopterne, ligesom han i øvrigt også kører akutlægebil.. - Hvis man også fjerner akutlægebilen i Hjørring, så bliver det et forringet beredskab, man får i Nordjylland. En fjernelse af lægebilen vil betyde et markant forringet tilbud til svært syge i Nordjylland, og flyttes helikopteren til Karup, så skal én helikopter flyve alle de ture, der tidligere var to helikoptere til, forklarer René Christian Bleeg.. I forhold til f.eks. færdselsulykker har redningshelikopterne ikke de helt samme muligheder som akutlægehelikopterne. Til gengæld er redningshelikopterne indrettet og bemandet på den måde, der nærmest svarer til en flyvende intensivafdeling. . Den generelle aftale om redningshelikopterne er, at i det omfang, de ikke er optaget af søredningsopgaver, vil de kunne deltage i andre opgaver inden for det akutte beredskab. .