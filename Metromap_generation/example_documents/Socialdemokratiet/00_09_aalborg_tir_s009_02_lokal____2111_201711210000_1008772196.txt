172.301 er inviteret til   demokratiets festdag. AALBORG: Kommunens solide vækst år for år målt i antal indbyggere er afspejlet i antallet af stemmeberettigede i Aalborg Kommunen..  Til dagens ”festdag” for demokratiet, som de politiske valg ofte er beskrevet, har 172.301 borgere modtaget en indbydelse i form af et valgkort, som giver adgang til et bestemt af de 31 afstemningssteder.. Ved seneste valg til byråd og regionsråd i 2013 var 165.718 berettiget til at stemme, og dermed er antallet af stemmeberettigede vokset med 6583 siden sidst.. Godt to at tre afgav stemme. Ved seneste valg tog 113.367 svarende til 68,40 procent mod indbydelsen til at stemme. I tallet er ikke medregnet 287 ugyldige stemmer. . Tager en tilsvarende andel del i valget til byråd og regionsråd i dag, indebærer det, at 117.853 borgere vil have sat deres kryds, når valgstederne lukker kl. 20 i aften. . På stemmesedlerne optræder 206 kandidater, der igen er fordelt på 13 partier og tværpolitiske lister. 31 kandidater svarende til godt hver 7. kan, når stemmerne er optalt, kalde sig medlem af Aalborg Byråd.. Stemmetab kan koste mandat. Med nævnte stemmeprocent og 117.853 er prisen målt i stemmer per mandat som udgangspunkt cirka 3800 stemmer denne gang mod 3657 i 2013, men da der sker et vist omfang af stemmespild, idet enkeltpartier eller valgforbund får stemmer i ”overskud”, vil et mandat koste mindre end dét. . Samtidig har de enkelte partier via valgforbund mulighed for at få nytte af stemmer, som et andet parti eller liste inden for forbundet ikke gør brug af. . Et eksempel på det var Radikale Venstres to mandater i 2013, hvor et forbund med Trafikalt Folkeparti og Kristendemokraterne tilførte de radikale 1034 stemmer foruden partiets egne 5694, i alt 6728 eller 3364 per mandat. . Taberen i det spil var Dansk Folkeparti, der trods 9970 og dermed 3242 flere stemmer end de radikale måtte nøjes med et tilsvarende antal pladser i byrådet. . Til historien hører, at DF havde valgt ikke at indgå et valgforbund, som muligvis ville have sikret partiet det ekstra mandat.. Valgforbund sikrede mandat. Værdien af et valgforbund blev ved samme valg yderligere understreget af resultatet for Enhedslisten, der med 9729 stemmer, 241 færre end DF, opnåede tre mandater. Opskriften på dét var et valgforbund med Den Sociale Fællesliste, der med 1274 stemmer var langt fra et valg, hvorved de 1274 stemmer på listen tilkom Enheds. listen.. Måske belært af det tabte mandat for fire år siden er Dansk Folkeparti ved dagens valg i forbund med Venstre, Det Konservative Folkeparti, Nye Borgerlige og Liberal Alliance. . Til venstre i byrådssalen søger Socialdemokratiet, Enhedslisten, Socialistisk Folkeparti, Den Sociale Fællesliste og Alternativet at minimere tabet af stemmer, mens Radikale Venstre og Kristendemokraterne er samlet i ét forbund på midten af det politiske spektrum.. En stemme på ét parti kan altså havne et andet sted..