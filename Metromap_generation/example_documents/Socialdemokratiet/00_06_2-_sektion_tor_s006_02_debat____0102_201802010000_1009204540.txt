Bevaret 
med hjerner i sprit?. UNGE: Det er et faktum, at danske unge har rekord i druk. At alkohol er dybt vanedannende. At risiko for alkoholisme stiger, jo tidligere man begynder at drikke. At 122.000 danske børn lever i familier med alkoholrelaterede problemer. At alkohol som rusmiddel langt overgår hash, rygning, hårde stoffer, når det gælder menneskelige og samfundsøkonomiske omkostninger. . Spørgsmålet er derfor, om vi fortsat ønsker at bevare ungdommen ved at lægge deres hjerner i sprit?. Danmark trænger til en ordentlig alkoholkultur. En hævelse af grænsen for køb af øl m.v. fra 16 til 18 år vil ikke bare have en kraftig signalværdi. Det vil gøre det lettere for butikkerne at administrere. Færre unge vil få problemer såvel socialt som fagligt i deres skolegang. Og deres børn vil have en formindsket risiko for at skulle se en far eller mor, der ikke længere kan styre sit forbrug.. Alligevel har folketingets partier fra rød til blå svært ved at fatte budskabet om, at vores liberale lovgivning lægger vores børns hjerner i sprit. . Regeringens styrkelse af kontrollen med butikkerne er i sig selv positivt. Og naturligvis kan vi som Socialdemokratiet bruge millioner af kroner på spioner i supermarkederne, der skal kontrollere om et barn kommer forbi med øl i indkøbskurven. Men det vil ikke stoppe den kultur, hvor halvdelen af de 15. årige har prøvet i at være fulde. . Folketinget skal turde tage deres ansvar alvorligt, og satte aldersgrænsen for køb op. . Om ikke børnenes sundhed og et godt liv betyder noget, så vil det faktum, at alkohol koster samfundet over 13 milliarder kroner om året måske kunne vække Christiansborg..