Politiet gemmer oplysninger. INDLAND: Rundt omkring i det regnfulde sommerlandskab står en række nummerpladeskannere lige nu og holder øje med alle forbipasserende bilister. . Men politiets registrering af oplysninger fra skannerne kan være i strid med persondataloven. Det skriver Information. . Ifølge Peter Blume, der er professor i persondataret ved Københavns Universitet, har Rigspolitiet anlagt en meget vid fortolkning af reglerne på området.. - Min umiddelbare vurdering er, at den ikke er inden for skiven, siger han til avisen.. I praksis gemmes oplysningerne i 30 dage, bekræfter Rigspolitiet over for Information.. Det gælder også, selv om bilisterne ikke er mistænkt for nogen lovovertrædelser.. Ifølge reglerne burde oplysningerne kun kunne gemmes i 24 timer, hvis bilen ikke for eksempel mangler forsikring, syn, er efterlyst internationalt eller stjålet.. Politiets fortolkning af reglerne undrer Jesper Lund, der er formand for It-Politisk Forening.. Han henviser til, at Datatilsynet i 2015 slog fast, at en opbevaring af oplysningerne i 30 dage ”kun under visse omstændigheder vil kunne ske inden for rammerne af persondataloven”.. - Men realiteten er, at Rigspolitiet har gjort undtagelsen til hovedreglen. De gemmer stort set alle ”no-hits” i 30 dage. Jeg kan ikke forstå, hvordan det kan være inden for rammerne af persondataloven, siger Jesper Lund.. - Når Rigspolitiet overvåger hele befolkningen og lader det indgå i et stort analysesystem, så risikerer danske borgere at komme under mistanke alene på grund af deres kørselsadfærd, siger han til Ritzau.. Der bør dog ikke være noget galt i, at politiet gemmer oplysninger fra nummerpladeskannere i mere end 24 timer.  Hvis reglerne ikke tillader det i dag, så bør de laves om, mener retsordførerne fra Socialdemokratiet og Dansk Folkeparti.. - Det er klart, at man skal overholde de regler, der er. Men jeg må også sige, at reglerne for, hvor længe man kan opbevare oplysningerne, er fuldstændig urimelige, som de er i dag, siger retsordfører Peter Kofod Poulsen (DF).. Han mener, at politiet bør kunne opbevare oplysningerne i meget længere tid end 30 dage.. Også Socialdemokratiets retsordfører, Trine Bramsen, hælder til, at reglerne ændres, så politiet har ret til at lagre oplysningerne i længere tid.. - Jeg forstår til fulde, at politiet ønsker at gøre brug af det her redskab. For vi har kriminelle, som der kan være behov for at finde frem til, også efter 24 timer. Så hvis der er behov for at justere lovgivningen, så må vi gøre det, siger hun.. Hvis indsamlingen af data kan bruges i kriminalitetsbekæmpelsen, har retsordfører for regeringspartiet Venstre, Preben Bang Henriksen, ikke noget imod, at politiet gemmer data i længere tid.. - Personligt spiller det ingen særlig rolle for mig, om politiet har dem i én eller 30 dage. Jeg går ud fra, at politiet har god grund til at gøre det, siger han.. Men hvis reglerne ikke bliver overholdt, bør politiet ændre praksis - eller også bør reglerne laves om, siger ordføreren. .