Knasten væk. REGERING: Carl Frede, ja jeg går ud fra, at navnet er Haugaard, mener, at den blomstrende fremgang på arbejdsmarkedet går i stå, hvis vi får en ny regering.. Nu er jeg slet ikke i tvivl om, at dette ikke vil ske. Europa køre på en højkonjektur lige nu. Derfor vil der fortsat være fremdrift i Danmark, når vi får en ny regering, og ja, CF, selvfølgelige skal de bredeste skuldre bære de tungeste læs, og sådan skal det blive ved. Vi har det dejligt i Danmark og misundes af mange andre europæiske lande.. For at komme tilbage til dine dystre forudsigelser om, at Alternativet, SF og Enhedslisten skulle blive støttepartier for en socialdemokratisk regering. Hvem siger, at det kommer til at ske? Dansk Folkeparti og Socialdemokratiet har længe fungeret godt sammen, så hvem ved, om vi får en regering bestående af de to partier? Den eneste knast har altid været asylpolitikken, og den er væk nu, så jeg ser fremtiden trygt i møde med en kommende rød regering med Mette Frederiksen i spidsen for Danmark..