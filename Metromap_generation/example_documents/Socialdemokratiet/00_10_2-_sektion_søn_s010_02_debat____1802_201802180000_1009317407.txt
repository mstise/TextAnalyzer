Dyrere at 
være nordjyde. FORBINDELSE: Var det ægget eller hønen, der kom først? Sådan lyder en oldgammel gåde, som ingen vist har et svar på. Men man tænker lidt i samme baner, når man hører Venstre i Nordjylland kræve, at en tredje, vestlig Limfjordsforbindelse skal finansieres gennem brugerbetaling. 20 kr. har været nævnt uden at nogen ved, om det er tilstrækkeligt. . Men det er så ét af de steder, hvor Venstre i Nordjylland gerne vil gøre det dyrere at være nordjyde, for uanset hvordan man end vender og drejer det, bliver det en ekstra omkostning at komme til eller fra Nordjylland. . I normal trafikpolitik ser Folketinget på, hvilke anlæg der er behov for, derefter lægger man planer, og endelig bliver udgifterne sat på finansloven. Venstre vil det omvendte. De stiller som ultimativt krav for al snak om den tredje forbindelse, at den bliver delvist betalt via brugerbetaling – ellers mener de ikke, at projektet kan gennemføres. For som Søren Gade sagde under åbningsdebatten hos Nordjyske, så var han sikker på, at nordjyderne gerne ville betale for at køre over en ny Limfjordsforbindelse – ellers kunne de jo bare køre ned i den gamle tunnel og rådne op, for så havde de sørget for et alternativ. Preben Bang Henriksen mener, at hvis vi tager hinanden under armen og trygler og beder om at få indført brugerbetaling, så vil regeringen straks sørge for, at den ny Limfjordsforbindelse kommer øverst i bunken.. Men allerede på onsdag den 20.2. vil jeg afprøve dette argument på transportminister Ole Birk Olesen. For jeg har aldrig hørt nogen regering sætte denne sag på dagsordenen, undtagen da Henrik Dam Kristensen var transportminister, hvor vi fik fastlagt linjeføringen. Men det bliver interessant at høre, hvad en liberal transportminister mener om brugerbetaling når vi ved, at Liberal Alliance gik til valg på at fjerne broafgiften over Storebælt. Men i samme forbindelse vil jeg spørge til, om regeringen mener at kapaciteten i linfjordstunnelen er ved at være brugt op og set i lyset af at trafikken bare stiger og stiger og det vil tage lang tid at få etablere en ny forbindelse om ikke det er nu der skal sættes gang i byggeriet af en ny forbindelse.. I Socialdemokratiet mener vi, at det må være behovet, der er afgørende for, om man skal etablere en ny vejforbindelse. Derfor har vi også støttet alle de projekter, der var været i gennem tiderne, fordi det er vigtigt, at vi har en ordentlig infrastruktur, og at både borgere, pendlere, turister, fragtgods m.v. kan komme frem uden unødig spildtid. For det at sidde i kø er lig med penge, der bare fordyrer vores varer, så derfor er der en god rentabilitet i at sørge for, at der ikke er nogen særlige . barrierer for, at en virksomhed vil placere sig syd eller nord for fjorden.. Senest har man besluttet at udvide den jyske motorvej ved Skanderborg, fordi der er et behov, som også er erkendt af regeringen. Sjovt nok er de trafiktal, som har været brugt som begrundelse for at udvide motorvejen dér stort set lig med dem, der krydser Limfjordstunnellen i dag – så hvis nu man anerkender, at der er et behov, så handler det vel bare om, at regeringen indkalder til forhandlinger om etableringen af en ny Limfjordsforbindelse.. I Nordjylland er der lokal enighed, for regionen, kommunerne, arbejdsgiverne og lønmodtagerne har alle peget på den samme løsning, nemlig en tredje, vestlig Limfjordsforbindelse. Det er også den linjeføring Folketinget har vedtaget, så nu mangler vi bare, at der bliver taget politisk aktion. Der er ingen tvivl om at det er Staten der har ansvaret, så Hvad dælen nøler i efter, som Tordenskjold ville have sagt. .