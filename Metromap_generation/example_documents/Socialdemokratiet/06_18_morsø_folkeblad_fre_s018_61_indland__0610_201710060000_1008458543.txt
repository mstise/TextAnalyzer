V kaster sløret for holdning       til burka. VEJLE: Venstre holder denne weekend sit årlige landsmøde i Vejle. Det blev oplyst på sidste års landsmøde i højborgen Herning, hvor partiet tit mødes. . Baggrunden for at flytte et år til Vejle var, at Herning ville være præget af byggerod omkring en ny politiskole, blev det sagt i al morskab. For regeringen havde bestemt, at den nye politiskole skulle ligge i Herning. Mindre morsomt blev det, da Dansk Folkeparti satte hælene i, så skolen alligevel ikke kommer til Herning, men til Vejle, lige som landsmødet. . Og Venstre måtte optage Konservative og Liberal Alliance i regeringen for at kunne fortsætte i regering, fordi Liberal Alliance sagde, at partiet ville vælte regeringen, medmindre topskatten blev lettet med fem procentpoint. Der blev kørt noget rundt med regeringspartiet dengang. . Til forskel fra Venstres landsmøde sidste år er den politiske situation ikke låst fast i år. I lighed med sidste år har Dansk Folkeparti stadig det afgørende ord, når en sag er vigtig for dem. . I lighed med politiskolen er der igen et emne, som ikke er afgørende for samfundet, men en hidsig debat. Burka.. Ingen i Venstre bryder sig om burka, men partiet er splittet på, om der skal være forbud mod dragten. Igen et krav fra Dansk Folkeparti, nu bakket op af et regeringsparti, Konservative. Det tredje regeringsparti, Liberal Alliance, finder det uliberalt at forbyde bestemt tøj og vil ikke være med til det. At lukke flere partier i regering, lukkede også flere uenigheder inden for døren.Nogen bliver taber. For at undgå, at landsmødet i weekenden bliver heldækket af en diskussion om bur. ka, har Venstre bebudet, at folketingsgruppen i dag fredag vil beslutte sin holdning. Men selv hvis gruppen bliver enig, er der endnu et problem: Et ja til forbud vil være et nej til Liberal Alliance. Et nej til forbud vil være et nej til Dansk Folkeparti. Nogen bliver taber.. Venstres folketingsgruppe skulle oprindeligt træffe beslutning om sagen i går torsdag, så en yderligere udsættelse er ikke utænkelig. . Nogle af gruppens medlemmer er langt fra hinanden. Hardliner og udlændingeminister Inger Støjberg (V) er sekunderet i denne sag af retsordfører Preben Bang Henriksen (V). I det modsatte ringhjørne står indfødsretsordfører Jan E. Jørgensen (V), støttet af blandt andre uddannelsesminister Søren Pind.. Burka og sikkerhed. Statsminister og partiformand Lars Løkke Rasmussen (V) ved, at burka kan være en sikkerhedsrisiko. For han har selv været forklædt i en, da han som ung aktivist blev smuglet gennem flere kontroller over grænsen til Afghanistan, da Sovjetunionens røde hær stod i landet. En udvej kan blive, at argumentet om sikkerhed begrunder et forbud mod al slags maskering, uden at det ligner et uliberalt angreb på det frie valg af tøj.. At dømme efter åbningstalen i tirsdags vil statsministeren på sit landsmøde gerne tale om andre ting, han finder vigtige: Udflytning af flere statslige arbejdspladser, sammenhæng i sundhedssystemet, kamp mod parallelsamfund, mod ungdomskriminalitet - og mod Socialdemokratiet. Dem kæmper Venstre med ved kommunalvalget 21. november. .