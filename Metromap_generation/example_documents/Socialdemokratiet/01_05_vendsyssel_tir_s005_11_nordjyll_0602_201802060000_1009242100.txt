Det vil s. Folketinget skal vedtage et politisk fastlagt loft for, hvor mange ikke-vestlige udlændinge Danmark hvert år kan tage imod - bestemt af, hvor mange der kan integreres i Danmark. Hensigten med loftet er, at Danmark får kontrollen igen og selv kan regulere tilstrømningen.  . At der stilles stramme krav for at blive familiesammenført til Danmark særligt for tilflyttende ægtefæller. Der skal f.eks. stilles stramme krav til sprog, uddannelse, beskæftigelse og et vist forudgående kendskab til Danmark. Og det skal være en forpligtelse, at man som tilflyttende ægtefælle arbejder og bidrager til fællesskabet i Danmark.. En hjemsendelsesreform, der kan sikre, at flere afviste asylansøgere sendes hjem. En sådan reform skal bl.a. indebære: a) der oprettes en ny specialenhed i politiet med særlige kompetencer inden for hjemsendelse af afviste asylansøgere, b) der sættes ind med massiv rådgivning om hjemrejse allerede ved indrejse og asylansøgning, c) der indføres mulighed for økonomisk at støtte frivillig hjemrejse før der er givet endeligt afslag på asyl, d) at Danmark i udgangspunktet ikke giver udviklingsbistand til lande, der nægter at tage imod deres egne statsborgere.. Den danske grænsekontrol skal opretholdes, så længe der ikke er styr på EU’s ydre grænser. Samtidig vil Socialdemokratiet arbejde for en reform af Schengen-samarbejdet. Så udgangspunktet bliver, at det er de enkelte lande, der selv kan bestemme, hvornår og hvor længe, man ønsker at kontrollere sine egne grænser.. Princippet om, at man som tilflytter til Danmark skal bidrage først, før man kan få fuld gavn af de danske velfærdsydelser, er rimeligt, når det gælder kontante ydelser. Den fri og lige adgang til velfærdsløsninger som lægebesøg, skolegang og ældrepleje skal fastholdes. .