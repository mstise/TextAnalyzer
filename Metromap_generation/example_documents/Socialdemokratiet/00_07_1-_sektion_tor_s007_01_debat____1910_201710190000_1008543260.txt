Nu må aftale på plads. LIMFJORDSFORBINDELSE: Tempoet er simpelthen for langsomt, når det gælder om at sikre Nordjylland den Limfjordsforbindelse vest om Aalborg, som vi har ventet på i 40 år. Vi holder i kø på E45. Vi holder stille - og det gør vores virksomheders forsyningslinjer også. Det gør det svært at fastholde virksomheder nord for Limfjorden - og svært at tiltrække de  investeringer og tilflyttere, som skal få Nordjylland til at blomstre i fremtiden.. For Venstre og mig som Venstres spidskandidat står det klart, at vi inden for de næste fire år skal have landet den aftale om en ny Limfjordsforbindelse!. Det handler ikke bare om tal og statistik. Det handler om mennesker – mennesker, der driver virksomhed, mennesker der søger sikkerhed og arbejde, og fremtid for sig selv og familien.. Og de mennesker kæmper Venstre for.. Venstre er i arbejdstøjet. Både i byrådene, i regionsrådet, på Christiansborg og i regeringen. Spørgsmålet er, om Socialdemokratiet også er det?. Skulle vi hjælpe hinanden med at lande den forbindelse, som Nordjylland har så meget brug for? Jeg synes, vi har en pligt til at få den sag på plads - og at bokse så hårdt og så længe, at det lykkes. Hvad siger S’ spidskandidat til det nordjyske regionsråd?.