Der mangler sund fornuft. AKUTLÆGEBIL: Lige nu forhandles om næste års finanslov ovre på Christiansborg. Den forhandling afgør finansieringen af Vendsyssels akutlægebil, som staten gerne vil spare væk eller tørre af på Region Nordjyllands budget. Der mangler cirka 10 mio. kr. i 2018. Der mangler også sund fornuft: Socialdemokratiet, Venstre, Konservative, Liberal Alliance, Radikale, SF og Alternativet vil bruge op til 1,7 mia. skattekroner på at flytte EU’s medicinalagentur, EMA, fra London til København.  Partierne vil altså bruge 1,7 mia. på eliten i København og på EU’s højt betalte pille-bureaukrater, mens det vist kun er os i DF, som evner at redde akutservicen. Jeg ser det som sund fornuft, at nordjyske skatteydere har samme mulighed for tryghed, sundhed og sikkerhed som andre..