Dumt - og uansvarligt. PRODUKTIONSSKOLEN: På et år er antallet af elever på landets produktionsskoler faldet drastisk. Samtidig ser vi alt for mange af de unge, der melder sig arbejdsløse på Jobcentret.. Mange eksperter peger på, at det skyldes, at regeringen har skåret markant i ydelsen til eleverne på produktionsskolerne. . Når ydelsen falder fra 7.100 kr. til 5.400 kr. før skat, kan det være svært for mange at få tingene til at hænge sammen. Jeg har modtaget et brev sendt til en mor fra kommunen. Sagsbehandleren foreslår direkte, at den unge skal droppe produktionsskolen til fordel for at melde sig ledig på Jobcentret, hvor ydelsen er højere. Sådan skal det selvfølgelig ikke være.. Nogle af de mest udsatte unge går på produktionsskolerne. Mange af dem føler sig tabt af det undervisningssystem, der skulle have gjort dem klar til videre uddannelse og arbejde. Så de har brug for en ekstra chance til at finde sig selv i samfundet og finde ud af, hvor de passer ind. Det hjælper produktionsskolerne dem med.. Derfor mener vi, at det både er socialt uansvarligt og samfundsøkonomisk dumt at skære så voldsomt på produktionsskolerne. Vi mener, at alle skal have mulighed for at komme videre og opnå deres eget fulde potentiale.. Derfor opfordrer Socialdemokratiet de borgerlige partier til at genoverveje deres beslutning. Ingen skal i uddannelse og ikke gå rundt derhjemme på en højere offentlig forsørgelse. Uddannelse er den bedste vej til et godt afsæt ud i voksenlivet..