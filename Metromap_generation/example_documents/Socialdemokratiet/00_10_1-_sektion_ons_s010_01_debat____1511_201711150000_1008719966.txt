Ikke et ord om sparerunde. VALGKAMPAGNE: Det er et faktum, at regionsrådet umiddelbart efter valget vil spare yderligere 150 millioner kroner på nordjydernes sundhed. Det fremgår ikke rigtig af de glittede valgannoncer, man ser fra Socialdemokratiet og de andre styrende partier i aviserne. Besparelserne vil uvægerligt ramme både ansatte og borgere.. Regionsrådsformand Ulla Astman (S) bruger djøf-ord som bedre ”arbejdstilrettelæggelse”, når hun bliver spurgt om, hvad der er løsningen. Hun vil helst ikke svare inden valget.. Men uvisheden råder: Skal der lukkes flere lokale sygehuse som i Dronninglund og Nykøbing Mors?. Skal der massefyres sygeplejersker?. Skal der fyres ansatte i psykiatrien? Eller skæres på akutlægebilerne?. I Dansk Folkeparti har vi masser af løsnings-forslag.. Først og fremmest vil vi gradvist lukke regionsbureaukratiet og give besparelserne til borgerne og de ansatte ”varme hænder”. . Det håber vi på at gennemføre, hvis vi bliver valgt..