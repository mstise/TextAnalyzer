Jespersen fortsætter. MARIAGERFJORD: Der blev forhandlet til langt ud på natten mellem tirsdag og onsdag, før det kunne konstateres, at Mogens Jespersen (V) er borgmester i Mariagerfjord i endnu en periode.. Traditionen tro har partierne bag konstitueringen valgt, at viceborgmesterposten skal gå til Socialdemokratiet. . 2. viceborgmester bliver Jens-Henrik Kirk (K).. Dansk Folkeparti sætter sig på formandsposter i to udvalg. Jørgen Hammer Sørensen fortsætter som formand for teknik og miljø, mens Jan Andersen bliver formand for sundhed og omsorg.. Svend Madsen (V) fortsætter som formand for børn og familie, mens socialdemokraterne kan sætte sig på kultur- og fritidsudvalget samt arbejdsmarkedsudvalget.. - Det vil jeg sætte mig og drøfte med Leif Skaarup de kommende dage, lød det fra Mogens Jespersen, da han var trådt ud af forhandlingslokalet.. Udvidet økonomiudvalg. Økonomiudvalget vil i kommende byrådsperiode blive udvidet fra syv medlemmer til ni. Det er besluttet for at give plads til både Jens-Henrik Kirk (K) og Casper Hedegaard (RV), der var med til at pege på Mogens Jespersen.. I økonomiudvalget får de selskab af borgmesteren selv, to yderligere venstrefolk, tre socialdemokrater og Jan Andersen (DF).