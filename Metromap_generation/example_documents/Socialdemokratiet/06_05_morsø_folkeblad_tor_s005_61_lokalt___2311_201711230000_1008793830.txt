S-ledelse er uafklaret. MORS: Om Viggo Vangsgaard fremover skal lede Socialdemokratiet på Mors efter kommunalvalget afgøres i starten af det nye år. På valgnatten blev det ellers meldt ud, at den fremtidige ledelsessituation i partiet skulle debatteres og afklares på et møde dagen derpå. . - Vi har haft et møde med alle kandidater, hvor vi evaluerede, hvordan valget er gået. Hvem, der skal stå i spidsen for partiet fremover, er alt for tidligt at sige, siger Tore Müller. . Han afviser, selvom partifællen Lauge Larsen på et 1. maj møde i 2016 nævnte ham som et muligt borgmesteremne, at der skulle være noget om snakken. . - Det må være en and. Det kender jeg ikke noget til, fastslår han. . Stadig klar . Viggo Vangsgaard fortæller efter valget, at han er stadig er klar som borgmesterkandidat. Men det afgøres formentlig først i starten af det nye år. . - Vi skal først have evalueret valget og set, om der er områder, hvor vi kan sætte ind. I sidste ende er det op til øens tre partiforeninger at afgøre det. Nu skal vi have udvalgsposterne på plads, siger han.. Foreløbig ligger det fast, at nyvalgte Tore Müller er ny formand for børne -og kulturudvalget, selvom Pia Storm fik næstflest stemmer hos Socialdemokratiet med 296 og 59 flere end Tore Müller. . Har der været enighed om fordelingen af udvalgsposterne , Pia Storm?.  - Det ønsker jeg ikke at kommentere. Mit fokus er på at føre socialdemokratisk politik, siger hun. . Pia Storm er tidligere blevet nævnt som en fremtidig kronprinsesse hos Socialdemokratiet, men har siden takket nej. Bliver hun spurgt igen, vil hun genoverveje det. . Fra Viggo Vangsgaard lyder det, at Pia Storm stadig er i spil, hvis hun vil. Udvalgsformandsposten til Tore Müller er ikke lig med et borgmesterkandidatur, fastslår han. . - Med tiden skal vi have et generationsskifte. Og vi har mange gode unge bud..