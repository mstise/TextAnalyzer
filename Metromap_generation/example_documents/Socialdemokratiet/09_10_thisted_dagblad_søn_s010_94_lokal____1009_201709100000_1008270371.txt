Vælgerne skal mødes hvor det passer dem. THISTED: - Det traditionelle vælgermøde er nok det sted sted, hvor man som ny kandidat lærer at debattere med andre kandidater. Men jeg tror ikke det er stedet, hvor jeg møder de fleste af de vælgere, jeg gerne vil have i tale.. 30-årige Mette Kjærulff er et nyt ansigt i valgkampen op til kommunalvalget 21. november, hvor hun stiller op for Socialdemokratiet.. Op til weekenden rullede hun sin egen valgkamp i gang. En rød barnevogn lastet med sit mindste barn, guldkarameller, visitkort og budskaber til de børnefamilier, der er en af målgrupperne for hendes valgkamp.. Fredag morgen var parkeringspladsen ved børnehaven Rolighed stedet, hvor der var lejlighed til at møde børneforældre.. - Jeg har selv små børn - og møder andre forældre med små børn. Nogle kender jeg på forhånd, men alle de, jeg møder, kan nu sætte ansigt på mig som kandidat, siger Mette Kjærulff.. - For mig er det sund fornuft at bruge morgenen her.  De mennesker, jeg møder kommer ikke til et traditionelt vælgermøde.. Mette Kjærulff forklarer, at det også handler om at prioritere den tid, hun har til valgkamp, job, familie og andre gøremål.. - Derfor vil jeg altid vælge at bruge tid de steder, hvor jeg møder flest mennesker.. Fredag morgen mødte hun 30 børneforældre. En af dem er Signe Rønn.. - Jeg kommer næppe til et vælgermøde om aftenen. Det vil kræve en babysitter, Vil politikerne møde børnefamilierne, skal de nok tænke på at gøre det på et tidspunkt og i en sammenhæng, hvor det passer i vores dagligdag, siger hun..