Parti har 
haft sin tid. SOCIALDEMOKRATIET: Når S-formand Mette Frederiksen ikke ønsker - eller måske ikke evner? - at formulere ambitioner om Danmarks fremtid, udover reklamefiduser om gratis medlemskab af S, er det måske godt for partiet, at det har en bannerfører i Søren Hindsholm, rektor for Nørresundby Gymnasium, der (”På kanten” 15.1.) forsøger at modgå, hvad journalist ved den hedengangne A-presse, Bent Øberg, så ofte i disse spalter har påvist, ”at Socialdemokratiet har haft sin tid i dansk politik!”. Hindsholm håber, at S med Mette Frederiksen som en anden Fugl Føniks kan opstå af asken og ”blive det brede masseparti for den halvdel af samfundet, som ejer mindst”. Intet tyder dog på, at sligt vil ske i middelklasse samfundet, Danmark. Og da slet ikke med en usædvanligt tavs og uinspireret Mette Frederiksen i spidsen for en meget politisk splittet rød blok i dansk politik..