Ung konservativ øjner kansler- posten i Østrig. WIEN: Det konservative parti i Østrig ligger til at genvinde regeringsmagten i Østrig.. Med 93 procent af stemmerne talt op efter søndagens valg ligger det konservative parti ÖVP ifølge Sora-prognosen fra den østrigske tv-station ORF til at få 31,7 procent af stemmerne.. Holder tallene, kan Østrigs næste forbundskansler blive den 31-årige nuværende udenrigsminister, Sebastian Kurz, der er ÖVP’s formand.. - Det er vores chance for at skabe ægte forandringer i dette land, sagde han søndag aften til sine begejstrede tilhængere ved partiets valgfest.. Socialdemokratiet SPÖ, der var i koalition med de konservative i den afgående regering, ligger til 26,8 procent og er næststørst.. Det højrenationale Frihedspartiet, FPÖ, ligger til 25,9 procent.. Holder de tal, er de konservative gået frem med 7,7 procentpoint i forhold til valget i 2013. Frihedspartiet er gået frem med 5,5 procentpoint.. Socialdemokraternes opbakning er ifølge prognosen uændret i forhold til 2013.. Den helt store taber er, hvis prognosen holder, De Grønne, der ligger til 3,9 procent og ikke klarer spærregrænsen.. Partiet havde over 12 procent af stemmerne i det gamle parlament.. Det liberale parti Neos får 5,1 procent og det venstreorienterede Liste Pilz får 4,3 procent, skriver nyhedsbureauet dpa.. Sebastian Kurz står dermed som ventet til at blive vinder af gårsdagens parlamentsvalg. . Som ny kansler ventes han at danne en ny alliance i østrigsk politik ved at gøre op med samarbejdspolitikken, hvor de to store partier, ÖVP og SPÖ, næsten altid har dannet en stor koalition sammen.. /ritzau/Reuters.