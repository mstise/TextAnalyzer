Borgerdialog. HELHEDSPLAN: Kommunalbestyrelsen har foreslået en ny helhedsplan (kommuneplan) som er en høring af borgerne. . Kommunen har en borgerinddragelsespolitik, som siger, ”at man ønsker at styrke borgernes forhold til kommunen, fastholde samt videreudvikle medejerskabet til en sådan plan”.. Målet er at fremme dialogen. Men dette har man desværre ikke ønsket i denne for borgerne vigtige sag, som enten på den ene eller anden måde kan have indflydelse på borgernes dagligdag. Den personlige dialog mellem politikere og borgere er vigtig, og her var der en god mulighed for en debat om planens indhold. . Et borgermøde i de fire hovedbyer burde være afholdt, og specielt i et valgår kunne det da være relevant, at politikerne begrundede planens indhold, og borgerne kunne spørge hvorfor nu det? Borgerne kunne dermed måske indsende et bedre høringssvar til adressen helhedsplan@jammerbugt.dk senest d. 16. november 2017, hvilket vi opfordrer til. . Det kunne jo være at naboerne til de 70 vindmøller Venstre og Socialdemokratiet vil opstille har en mening om det.. Kommunen har kun annonceret om forslaget med én linje i avisen, så der er kun sket en minimal orientering om at planen er i høring. Et borgermøde kunne være besluttet med Venstre-stemmer, men det ville partiets politikere ikke, selv om partiets slogan er ”Borgerne i centrum og handling slår alt”. . Hvis vi kunne bestemme var der blevet indkaldt til et borger/dialogmøde med borgerne..