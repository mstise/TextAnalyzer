Skat: Ingen stilles til ansvar . KØBENHAVN: Sagen om manglende kontrol med udbytteskat har kostet de danske skatteydere 12,3 milliarder kroner. Men ingen embedsmænd kan stilles til ansvar for den svigtende kontrol med skatteydernes penge. . Det konkluderer en advokatundersøgelse foretaget af advokatfirmaet Bech-Bruun.. Skatteminister Karsten Lauritzen (V) siger: . - Rapporten bekræfter billedet af en dybt, dybt ulykkelig sag, hvor kriminelle er lykkedes med at snyde fælleskassen for et kæmpe beløb, siger Karsten Lauritzen.. Undersøgelsen konkluderer ligesom Rigsrevisionen tidligere har gjort, at der var problemer med kontrollen i Skat og med Skats it-systemer.. Skatteministeriets tilsyn med Skat var heller ikke godt nok, mens svindlen stod på, konkluderer undersøgelsen.. Alligevel kan en lang række embedsmænd i Skatteministeriet og Skat drage et lettelsens suk. . Advokatundersøgelsen finder nemlig ikke grundlag for, at der indledes sag om ”disciplinært eller ansættelsesretligt ansvar” mod nogen.. En direktør og en underdirektør i Skat skal dog til tjenstlige samtaler for at afklare forløbet fra modtagelse af de første oplysninger om mulig svindel frem til udbytterefusionen blev stoppet. . - Jeg har fra starten ønsket, at vi kommer til bunds i sagen. Nu gennemfører Skat tjenstlige samtaler som anbefalet i rapporten, siger Karsten Lauritzen. . - Næste skridt er, at justitsministeren drøfter det videre forløb på baggrund af redegørelsen med Folketingets partier.. I september 2017 nedsatte justitsminister Søren Pape Poulsen (K) en særlig undersøgelseskommissionen om Skat. Det skete efter pres fra et flertal uden om regeringen.. Nu er spørgsmålet, om advokatundersøgelsens resultater skal have betydning for kommissionens arbejde. . Konkret kan politikerne vælge at udvide kommissionens arbejde til også at omfatte skandalen om udbytteskat.. - På den baggrund agter jeg i det nye år at indlede drøftelser med Folketingets partier om et kommissorium, der omfatter sagen om refusion af udbytteskat. . - Det vil selvsagt fortsat være væsentligt, at undersøgelsen i videst muligt omfang tilrettelægges, så den ikke skader den strafferetlige efterforskning, siger Søren Pape Poulsen.. Socialdemokratiets skatteordfører, Jesper Petersen, er klar til at udvide kommissionens område:. - Det er stadig vores mening, at vi ikke er kommet til bunds i denne sag, og at vi endnu ikke har fået afdækket, hvad der er foregået. Derfor mener vi, at undersøgelseskommissionen også skal omfatte udbyttesagen, siger Jesper Petersen.. /ritzau/.