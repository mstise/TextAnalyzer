Første valgnederlag. Når Konservative i Vesthimmerlands Kommune mister tre mandater og Venstre henter to, og når Venstre i Thisted Kommune taber fire mandater, mens Konservative får tre nye, har det intet med landspolitik at gøre. Det bunder ene og alene i helt lokale forhold.. Men når Venstre samlet set taber mindst lige så meget terræn på hele Danmarkskortet, som Socialdemokraterne vinder, så får det lands-politisk betydning. Ikke mindst fordi parti- lederne har bidraget til, at kommunal- og regionsrådsvalget blev en dansk variant af det amerikanske midtvejsvalg.Men Dansk Folkeparti tabte reelt mest uanset det overraskende borgmester-plaster på Læsø i aftes.. Socialdemokratiets leder Mette Frederiksen kan glæde sig over et resultat, der sandsynligvis giver partiet magten i både Kommunernes Landsforening og i Danske Regioner - hvor den nordjyske regionsrådsformand Ulla Astman (S) må anses for at være én af favoritterne til at afløse den magtfulde Bent Hansen (S).. Venstre er gået tilbage i 78 kommuner, og det er bestemt da en slant mere end DF’s tilbagegang i 70 kommuner. . Men Venstre er stadig et borgmesterparti, mens DF må i tænkeboks efter sit første valg-nederlag overhovedet, for hvorfor har partiet kun halv så stor gennemslagskraft ved de lokale valg som i landspolitikken?. DF-formand Kristian Thulesen Dahl siger ganske vist, at socialdemokraterne ikke har ”været ivrige for at støtte DF” på trods af hans og Mette Frederiksens opfordringer.. Kunne det tænkes, at lokale socialdemokrater ikke har været så begejstret for S-DF-alliancen, at de ville overføre det landspolitiske spil til deres kommuner? . Skyldes det, at DF kun er stærkt i toppen, når det kommer til stykket - eller har partiet toppet, fordi flygtningetilstrømningen for længst er stoppet? Grænsebomme betyder under alle omstændigheder ikke så meget for asfaltering i Rebild, for et parti skal kunne det hele, hvis det ikke vil nøjes med det halve ...