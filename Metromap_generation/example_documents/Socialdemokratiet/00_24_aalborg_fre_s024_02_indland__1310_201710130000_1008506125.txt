-  Jeg fralægger mig    ikke ansvaret. INDLAND: Nogle socialdemokrater har travlt med at lægge afstand til Helle Thorning-Schmidt (S), men nu slår den tidligere statsminister tilbage med et forsvar for sin reformiver.. Hun slår fast, at der i partiet og hos den efterfølgende formand, Mette Frederiksen, var opbakning til de reformer, der siden hen er blevet kritiseret og lagt afstand til.. - Det var en samlet ledelse. Mette og jeg har arbejdet sammen i mange år. Hun har altid siddet i min ledelse og har været minister i mine regeringer.. - Vi lagde grunden til, at opsvinget kunne komme til Danmark. Det var det vigtigste for mig overhovedet at komme igennem den økonomiske krise med vores solidaritet og vores velfærd i behold, siger Helle Thorning-Schmidt.. I en ny bog, der udkommer torsdag, forsøger landets tidligere statsminister at tage læserne med bagom nogle af sine beslutninger som statsminister.. Mette Frederiksen stod som beskæftigelsesminister selv i spidsen for en besparelse på kontanthjælpen. Men også andre upopulære beslutninger blandt socialdemokrater og støttepartier var der enighed om i Socialdemokratiets top. . Det gælder blandt andet en skattereform, der hævede topskattegrænsen.. Kun en sænkelse af selskabsskatten førte til intern uenighed i partiet, lyder det fra Thorning.. Men hun fastholder, at det var rigtigt at gøre.. - Jeg tror ikke, vi var helt enige om selskabsskatten. Men på de store linjer vil jeg mene, at vi var enige om den retning, vi skulle i.. - Der er ingen i dag, der foreslår, at vi skal hæve selskabsskatten. Det tyder nok på, at det var en fin nok beslutning, siger hun.. Ellers var der fuld opbakning, siger Helle Thorning-Schmidt om de reformer, der har skabt størrelsen på råderummet, som Mette Frederiksen i dag vil bruge på velfærd.. Mette Frederiksen var i hele forløbet en del af regeringens topledelse med sæde i det magtfulde økonomiudvalg, der koordinerer regeringens økonomiske politik.. Bogen ”Hvad man ikke dør af” er et forsøg på at fortælle Thornings egen version af de fire år som statsminister.. - Det er et godt tidspunkt at give et billede på, hvordan virkeligheden i politik ser ud på den anden side. Det er også et spændende kapitel i danmarkshistorien, hvor Socialdemokraterne forandrer sig rigtig meget, og hvor vi får den første kvindelige statsminister.. - Jeg har været i politik i . mange år, hvor folk har sagt, ”vi kan ikke mærke dig, du virker kølig” og alle de her ting, siger hun om baggrunden for bogen.. Thorning kom i stormvejr efter programserien ”Statsministrene”, hvor flere kritiserede hende for at skyde skylden for regeringens til tider tumultariske virke over på blandt andre SF og tidligere statsminister Poul Nyrup Rasmussen (S).. Hun har med egne ord været varsom med ikke at træde nogen over tæerne, men alligevel har programmet og bogen affødt en del kritik.. - Nogle er ude at sige, at jeg lægger ansvaret fra mig. Det er første gang, nogen har beskyldt mig for det, jeg har altid påtaget mig ansvaret, siger hun.. Mette Frederiksen har ikke ønsket at kommentere udtalelserne..