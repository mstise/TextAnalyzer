Kaffemøde om sunde tiltag  . THISTED: Sundhedsordfører for Socialdemokratiet, Flemming Møller Mortensen, havde taget turen fra Christiansborg til Regnbuen på Havrevej i Thisted, hvor han deltog i det, man kan kalde for et kaffemøde med borgere for området foruden et par af de lokale politikere tirsdag eftermiddag. Formålet var at høre nærmere om det boligsociale projekt - Femkløveren, som har eksisteret siden 2014. Femkløveren, som er et af Thisted Kommunes sundhedstilbud, har den mentale sundhed, at forebygge ensomhed og andre sociale udfordringer som hovedpunkter. . - Mental sundhed skaber balance, som giver overskud til rygestop og mere motion, sagde Kirsten Fiil, som er boligsocialmedarbejder, inden mødet begyndte.. - De tilbud der er her forbygger ganske enkelt sundhedsmæssige problemstillinger, supplerede Hanne Korsgaard, som er en af dem fra den socialdemokratiske gruppe, der havde taget initiativet til mødet. . Kirsten Fiil fortalte om projektet og de fremtidige udfordringer, der kommer, når der atter skal søges om midler, da projektet slutter til september 2018.. Femkløveren får nemlig svært ved at søge om midler næste år hos Landsbyggefonden, da der ikke er problemer med kriminalitet, og at området er blevet taget af ghetto-listen.. - Det er selvfølgelig dejligt, men der er en række krav eller områder, man kan søge inden for, og det kan altså give os nogle udfordringer med hensyn til at kunne søge igen, sagde Kirsten Fiil og fortsatte:. - Så jeg kunne godt tænke mig, at der kommer nogle videre rammer hos Landsbyggefonden.. Flemming Møller Mortensen har fuld forståelse for problematikken.. - Mit ønske er, at når der skal evalueres så at få set efter, hvad man har fået ud af projektet. Barnet skal ikke smides ud med badevandet. Lukkes projektet, bliver det pokkers svært at få det op igen. Jeg håber, at man kan tænke evalueringen ind hos Thisted Kommune, sagde Flemming Møller Mortensen. Efter kaffemødet gik turen videre til Snedsted Partiforening, hvor Flemming Møller Mortensen fortalte om nye tiltag på sundhedsområdet.  .