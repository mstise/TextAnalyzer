Stop den hadefulde hetz. ØBERG: Virkeligheden har det med at være påtrængende, hvis man må erkende, at man har taget fejl. Så naturligvis er det trist for hr. Bent Øberg (30.9.) at konstatere, at Dansk Folkeparti er blevet stuerent. Det har partiet - uanset hr. Øbergs tilsvining - nu altid været. Jo, jo, vi husker udmærket manden med cykelhjelmen og den berømte sætning. Sært nok har han i dag ingen kommentarer til tilstandene i dagens Danmark. Sært nok!. Men hr. Øberg er glad for de fremmede. De behandles ikke godt i vort gamle land - sådan ca. 100 mia. skatteyderkroner årligt, er vel småting - og går det som i Sverige - hvis indvandringspolitik kan karakteriseres som selvdestruktiv godhed - vil han kunne glæde sig over udsigten til mangfoldigheden. . Det viser sig nemlig, at om 43 år vil en femtedel af den danske befolkning være indvandrere eller efterkommere. Voldsomme tal, mener Socialdemokratiet. En stor ressource, mener de Radikale. (b.dk 1.5.) Nå, ja, de radikale. Hvem regner med dem. . Men vort samfund forandres hastigt i en grad, mange er uvidende om og ikke forstår konsekvensen af. Også statsminister Lars Løkke Rasmussen, der ifølge Den Korte Avis i sin åbningstale åbenbarede en rystende uvidenhed om, hvad islam er. .  ”Integration handler ikke om hudfarve, ikke om religion,” udtalte Lars Løkke. . ”Men de voksende parallelsamfund er helt overvejende muslimske. Skal man forstå dem, må man have et minimum af viden om, at islam er en lovreligion, ikke kun en åndelig sag. Den gør helt kontant krav på at bestemme, hvordan samfundet skal indrettes, og hvordan mennesker skal omgås hinanden.  . Først og fremmest skal det anerkendes, at koranen står over de love og regler, som mennesker vedtager. Løkke synes at mene, at alt det, skal vi se bort fra. Vi skal bare have folk i arbejde, så løser resten sig af sig selv. Men det har ikke noget med virkeligheden at gøre.” (Den Korte Avis 4.10.).  Resultatet ses i dagligdagen. Bandeskyderier, ghettodannelser, overfald, drab og voldtægter; problemer, som politikerne mener løses ved at vedtage den ene symptombehandlingspakke efter den anden til nogle millioner skatteyderkroner - hvorefter alt fortsætter som hidtil.. Men stank, der er rædsom, kynisme udenfor hr. Øbergs farverige forestillingsevne, hadefuld hetz og forpestet syn på udlændinge er, hvad den vrede mand vil markere sig med i debatten, når det handler om Dansk Folkeparti. . Og som om det ikke er nok, ja hele stuen - Christiansborgpolitikken som helhed - er forpestet, når det gælder synet på den generelle indstilling i flygtningepolitikken. Javel, det var ellers ikke lidt !. Politisk korrekthed er ikke andet end censur, der fører til mental dovenskab og moralsk fejhed. Det er placebo, der diskuterer problemerne væk, skrev den tyske politiker Heinz Buschkowsky for et par år siden.. Skal vi tale lidt om de i dag ca. 100 mia. kr., danske skatteydere årligt finansierer indvandringen til Danmark med ? . Cand.oecon. Ebbe Vig anslog i 2012, at 88,6 mia. kr. af de sociale udgifter forbruges af ikke-vestlige. (Hodjanernes blog 5.4.  2012) . Nå - ikke? Eller om de nedskæringer, der fortsætter med at ramme diverse institutioner, skoler, hospitaler o.s.v. Om hvordan naive danske politikere er med til at finansiere en fremmed politisk magt, der er på vej til at indtage Europa for snuden af dem. Nej, det skal vi vel ikke tale om. Det er for pinligt. . Eller at den tyske befolkning er ved at blive udskiftet i en grad, så 40 pct. af alle børn under fem år, født i Tyskland i dag, har fremmede rødder: at medmindre tendensen vender, vil tyskerne i løbet af 10-15 år blive i mindretal i deres eget land. (Demografen Michael Paulwitz, Guy Millière. 5.10.17 i Gatestone.)  . ”Ser vi tilbage, har langt de fleste politikere – og det gælder ikke kun for Venstres folkevalgte – været sørgeligt uforberedte på at håndtere de  spændinger og sammenstød, som indvandringen har udløst,  ikke blot i Danmark, men i hele Europa.” (b.dk 5.10.). “Make yourself sheep, and the wolves will eat you,” skrev Benjamin Franklin..