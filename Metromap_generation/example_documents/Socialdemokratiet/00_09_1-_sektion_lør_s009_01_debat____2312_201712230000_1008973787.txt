S lover guld og grønne skove. FORBINDELSE: Bjarne Laustsen kom (26.11.) med alvorlige beskyldninger mod Venstre. . Det er som sådan helt i orden, men når beskyldningerne ingen gang på jorden har, så vil vi tillade os at komme med et modsvar. . Bjarne Lausten mener, at vælgerne i Nordjylland har sagt ja til en 3. vestlig Limfjordsforbindelse, ved at stemme på Socialdemokratiet. En forbindelse, som staten vel at mærke skal betale. . Det klinger noget hult, når man ved, at Socialdemokratiet ikke har afsat en krone til offentlige investeringer i infrastruktur.. Venstre ser også meget gerne en 3. Limfjordsforbindelse, men vi vil ikke love vælgerne guld og grønne skove. . Vi er realistiske omkring projekter, og opmærksomme på at de også skal finansieres. . Den politiske virkelighed er lige nu sådan, at der ikke er noget økonomisk råderum til nye offentlige investeringer. . Og når Socialdemokratiet samtidigt står stædigt fast på Togfonden, hvor der lige nu er et sort hul på 15 milliarder, så efterlader det ikke mange penge til nye offentlige investeringer i infrastruktur. . Vi vil i den forbindelse meget gerne høre en slagplan fra Bjarne Laustsen - hvor skal pengene komme fra?. Venstre går som udgangspunkt ikke ind for brugerbetaling på de danske motorveje, men når staten ikke kan finansiere et projekt, så ser vi finansiering ved brugerbetaling som en mulig løsning, for at få projektet hurtigere i gang.  . Daværende socialdemokratiske transportminister Magnus Heunicke stod i øvrigt bag beslutningen, om at finansiere Kronprinsesse Marys Bro i Frederikssund ved hjælp af brugerbetaling. . Så ideen med brugerbetaling burde ikke være helt fremmed for Bjarne Lausten og Socialdemokratiet. .