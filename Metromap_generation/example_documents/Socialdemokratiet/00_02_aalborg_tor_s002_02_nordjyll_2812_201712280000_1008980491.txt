 s2 torsdag. INFORMATIV: En god og informativ avis denne 3. juledag - jeg blev virkelig glad ved at læse den.. Det nye supersygehus i Aalborg til godt fire mia kr. - godt beskrevet og godt at kunne læse, at der er styr på økonomien, selv om priserne på byggeri stiger og der er mangel på håndværkere.. Julefesten for socialt udsatte - dem som er hjemløse, og dem som har brug for at være sammen med andre. Dejligt at nogen tager sig tid til at hjælpe. Stor ros til Kirkens Korshær og mesterkokken Miv for indsatsen.. Solstrålehistorien om Sønderhaven Gårdmejeri, hvor ejerne gennem hårdt arbejde og med tro på fremtiden ser lyset forude, især efter at de er kommet igennem til Coops 400 forretninger.. Lederen i dag beskriver rigtig godt situationen mellem blå blok og Socialdemokratiet, hvor især Liberal Alliance taber terræn. DF gør det heller ikke lettere for regeringen, især DF’s Martin Henriksen, der fortsætter med at bebrejde regeringen for ikke at bøje sig, mens DF naturligvis ikke agter at bøje sig..