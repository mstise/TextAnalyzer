Slingrekurs om plejecentre. ÆLDREPLEJE: Et enigt byråd vedtog i forbindelse med budget 2017, at der senest 30. juni 2017, skulle behandles en samlet plan for de kommunale plejecentre, så kommunen kunne være forberedt på de udfordringer vi allerede i dag møder. Det er hurtige udskrivninger fra sygehusene, som stiller øget krav til aflastning og genoptræning, samt en forskydning mellem antal kommunale plejehjemspladser og private plejehjemspladser.. Den borgerlige fløj i byrådet har efter beslutningen, snurret rundt om sig selv flere gange og spændt ben for en samlet plan. Først med en ide om at tomme plejehjemspladser skulle udlejes som ældreboliger, hvor man så selv skabte tomme pladser ved at lade være med at indskrive borgere til pladserne. Det fortrød man så. Senest har et enigt ældreomsorgsudvalg, inklusiv medlemmerne fra Venstre, Borgerlisten og Dansk Folkeparti, indstillet en samlet plan til byrådet. De selv samme partier, har så på vejen til byrådet, fundet ud af at de ikke ved nok til at tage en beslutning. Men igen, så plukker man enkelte elementer ud af planen, som man gerne vil arbejde videre med, selv om det ikke giver mening at tage det ud af en sammenhæng. Det er der ikke hoved eller hale i.. I Socialdemokratiet, har vi haft et færdigt forslag til struktur, siden sommeren 2016, men af en eller anden grund vil den borgerlige fløj, ikke tage stilling til en samlet struktur. Nu vil de borgerlige partier have behandlet struktur på plejecenterområdet, på et temamøde for byrådet, som er lukket for offentligheden, til trods for at alle partier, igennem valgkampen har råbt højt om hvor meget de vil åbenhed. . Jeg finder det skammeligt, at et flertal af byrådet gennem så lang tid, på denne måde forhindrer at personale, beboere og borgere, får klarhed over fremtiden på plejecentrene i Brønderslev kommune..