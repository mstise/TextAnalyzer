Nordjylland er det rigtige sted. FISKERISTYRELSEN: Social- demokratiet foreslår, at Fiskeristyrelsen udflyttes fra København til Nordjylland. Nordjylland er Danmarks fiskeriregion nummer 1. . Derfor giver det god mening, at fremtidens forvaltning af fiskeriområdet også får hovedsæde i Nordjylland. Udflytningen sikrer mange nye statslige arbejdspladser i regionen. Det kan både sikre et Danmark i bedre balance og styrke forvaltningen af fiskeriet.. Ved at udflytte Fiskeri- styrelsen kan vi sikre en bedre balance i forhold til placeringen af de statslige arbejdspladser. Der er ingen grund til, at fiskeriforvaltningen har hovedsæde inde midt i København. Slet ikke i lyset af, at Nordjylland tegner sig for langt størstedelen af dansk fiskeri. . Samtidig står fiskeriforvaltningen overfor en omorganisering efter den alvorlige kritik, der har været rettet mod forvaltningen. . Det betyder, at det er det helt rette tidspunkt at igangsætte udflytningen. . Nu, hvor forvaltningen alligevel skal genopbygges - hvorfor så ikke gøre det i Nordjylland? . Nordjylland har kompetencerne i forhold til fiskeri med et samspil med Aalborg Universitet og et stærkt fagligt miljø, som kan løfte de juridiske dele, der er en central del af genopbygningen.. For mig og for Socialdemokratiet er det vigtigt, at sikre et Danmark, som hænger bedre sammen. . Det kan udflytningen af Fiskeristyrelsen bidrage til. Samlet set fylder fiskeriområdet omkring 250 personer, hvoraf en pæn andel i dag er i København, og som vi mener bør udflyttes. . Det kan være med til at skabe en ny dynamik i Nordjylland. Udflytningen kan, sammen med nogle af de øvrige tiltag, som eksempelvis planlovsaftalen, styrke væksten og sammenhængskraften i Nordjylland.. Derfor er opfordringen fra Socialdemokratiet klar. Regeringen bør straks sætte udflytningen af Fiskeri- styrelsen i gang. Vi vil opbygge en ny og bedre fiskeriforvaltning der, hvor fiskene landes, og skabe et Danmark i bedre balance. . Lad os udnytte Nordjyllands potentialer..