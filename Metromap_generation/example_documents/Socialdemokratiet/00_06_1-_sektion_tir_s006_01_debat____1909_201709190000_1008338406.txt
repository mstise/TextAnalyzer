Mette F. burde takke friskolerne. ANGREB: Så skal jeg da ellers lige love for, at friskolebørnene er under angreb.. Mette Frederiksen (S) er gået til kamp mod fri- og privatskoler, som kan se frem til at blive skåret markant i støtten, hvis hun får magt, som hun har agt. Det fortalte hun i et interview 15-09. Står det til socialdemokraterne, så skal det være markant dyrere for forældre at sende deres børn i fri- og privatskoler.. Socialdemokraterne har været med til at lukke folkeskoler i landdistrikterne - men heldigvis har friskoler været med til at lukke det tomrum, som lukningerne har skabt. . Landdistrikterne har holdt sig oven vande, fordi frivillige, lokale borgere har knoklet for at etablere friskoler til gavn for børnene.  Står det til Mette Frederiksen må forældre nu grave dybere i lommerne, hvis de ønsker at sende deres barn i friskole. . Vi siger nej til at forringe vilkårene for fri- og privatskoler. Socialdemokratiets udmelding er ikke alene et direkte angreb på vores frie grundskoler - det er direkte usolidarisk og vil ramme de dårligst bemidlede familier hårdest. De rigeste skal nok klare det. . Så. kære Mette Frederiksen: Stop jeres korstog mod fri- og privatskoler. Det bør ikke kun være børn af velbjærgede socialdemokrater, der har råd til at sende deres børn i privatskole..