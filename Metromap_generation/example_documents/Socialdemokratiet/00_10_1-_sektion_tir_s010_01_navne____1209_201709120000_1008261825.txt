Utraditionel kulturminister. ¤ Jytte Hilden, tidligere kulturminister, fylder i dag 75 år.. Jytte Hilden er uddannet civilingeniør, var rektor for Roskilde Katedralskole, men er bedst kendt som politiker. I årene 1993-98 var hun socialdemokratisk kultur- og forskningsminister under statsminister Poul Nyrup Rasmussen (S).. Som kulturminister besluttede hun at opføre Det Kongelige Bibliotek i en ny bygning ved Københavns havn, kendt som Den Sorte Diamant.. Som minister støttede hun flere utraditionelle projekter. Jytte Hilden indsatte i bestyrelser og udvalg nye folk, selv om de ikke kom fra de sædvanlige kredse. . Forfatteren Jens Kristian Grøndahl forlod hendes tænketank efter et møde. Han kritiserede, at deltagerne sad i en rundkreds og smed en bamse rundt.. Jytte Hilden udpegede i 1995 Christian Eugen-Olsen som formand for tonekunstudvalget under Statens Kunstfond. Det skete under overskriften ”Nye boller på suppen i Statens Kunstfond”. . Efter kritik fra flere professionelle musikere forlod Christian Eugen-Olsen posten. Han kunne ikke læse noder, som loven kræver for to af de tre af udvalgets medlemmer. . Tonekunstudvalget blev opdelt i to udvalg for klassisk og rytmisk musik.. I 1966 blev Jytte Hilden færdig som civilingeniør fra Danmarks Tekniske Højskole. Hun arbejdede to år, inden hun skiftede til Roskilde Katedralskole. Her var hun gymnasielærer og senere rektor..  Jytte Hilden meldte sig i 1974 ind i Socialdemokratiet. Hun sad i Folketinget fra 1979 til 1998 og var hun ordfører for miljø, energi, sikkerhedspolitik og socialpolitik. I 1998 blev hun ikke genvalgt og genopstillede ikke.. Siden har Jytte Hilden arbejdet i Erhvervsfremmestyrelsen, Danmarks Radio og var fra 1999 kulturchef ved Det Kongelige Bibliotek. I 2008 blev hun bestyrelsesformand i centrum-venstre tænketanken, Cevea.. Jytte Hilden har fire børn og var 1987-2004 gift med Mogens Lykketoft..