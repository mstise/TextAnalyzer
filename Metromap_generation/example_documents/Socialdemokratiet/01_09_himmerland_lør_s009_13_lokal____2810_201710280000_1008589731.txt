DN-valgmøde med rektor som ordstyrer. MARIAGERFJORD: Torsdag 9. november er der en god chance for at blive klogere på de lokale partiers og politikeres holdning til natur, miljø og klima, når Danmarks Naturfredningsforenings Mariagerfjord-afdeling inviterer til vælgermøde i Biecentret i Hobro. . Første del af mødet vil foregå som en paneldebat styret af Jette Engelbreth, rektor på Mariagerfjord Gymnasium. I paneldebatten er spørgsmålene stillet på forhånd, så kandidaterne har haft mulighed for at forberede sig hjemmefra. . Anden del af vælgermødet vil foregå som en spørgerunde, hvor tilhørere har mulighed for at komme til orde med deres egne spørgsmål.  . De kandidater, der vil være mulighed for at møde, er: Leif Skaarup, Socialdemokratiet, Mogens Jespersen, Venstre, Maren Tang, Det Radikale Venstre, Jens-Henrik Kirk, De Konservative, Jan Andersen, Dansk Folkeparti, Melanie Simick, Alternativet, Bo Ritterbusch, Liberal Alliance, Miguel J. Valentin, Enhedslisten, Robert Thomsen, Kristendemokraterne og Peder Larsen, SF. .