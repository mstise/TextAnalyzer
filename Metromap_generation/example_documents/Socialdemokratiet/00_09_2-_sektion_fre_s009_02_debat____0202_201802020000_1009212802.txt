Hvor langt kan moralen falde?. SAMRÅD: Hvor langt ned kan moralen falde med hensyn til behandling af hinanden i Folketinget?. Skal landets statsminister finde sig i antydninger og mistænkeliggørelse, der grænser til injurier?. Ja, det skal han åbenbart. Han skulle også i det nyligt afholdte samråd lægge øre til de samme spørgsmål gang på gang. . Heldigvis formåede Lars Løkke at svare roligt og sagligt på de spørgsmål, der var relevante. . Og som flere kommentatorer efterfølgende sagde, så lykkedes det ikke de meget nærgående spørgere at få skovlen under statsministeren. Han slap godt fra dette samråd.. Men tilbage står et indtryk af, at hensigten ene og alene var personforfølgelse af en statsminister, der har gjort det godt politisk, men kræver sin ret til at have et privatliv ved siden af politik.. Som thybo har jeg krummet tæer, når ordføreren fra Socialdemokratiet, Simon Kollerup, førte an som moralens vogter, Ham, der selv havde fingrene langt nede i ”jlejnekassen” for et par år siden i forbindelse med uretmæssig modtagelse af vederlag til sin bolig..  Og Ib Poulsen (DF), der i første omgang fik ret i, at kvotesystemet trængte til et eftersyn. Men det berettiger bare ikke samme Ib Poulsen til på usaglig vis at mistænkeliggøre landets statsminister i hans embedsførelse. De mange antydninger om urent trav i forbindelse med de såkaldte kvotekonger blev da også for meget for ledelsen i DF. Ib Poulsen blev banket på plads og måtte efter samrådet opgive sagen. Tilbage står billedet af en forpjusket rekrut, der nok ikke bliver forfremmet foreløbig. I Thy må vi leve med at have to folketingsmedlemmer, der på uværdig vis har ført an i denne sag. Jeg håber, at de tager ved lære og opfører sig mere anstændigt fremover..