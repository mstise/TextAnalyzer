Brændeovne dræber mange   flere end trafik. INDLAND: Brændeovne er trods massiv luftforurening og ansvar for over 500 for tidlige dødsfald hvert år et lige så berøringsramt emne for politikerne, som smøgerne var før rygeloven. . Røg fra brændeovne og pillefyr står for cirka 65 procent af den samlede udledning af de farlige partikler i Danmark. Det viser tal fra Nationalt Center for Miljø og Energi, DCE.. Der står cirka 750.000 brændeovne i de danske hjem og pulser løs. Derfor bør den mest sundhedsfarlige måde at opvarme hjemmet på også pålægges afgifter. Det mener Christian Ege, sekretariatsleder for Det Økologiske Råd.. - Vi ønsker brændefyringen ligestillet med andre opvarmningsformer. I dag bliver den i stedet fremmet, fordi den er afgiftsfritaget, siger han.. - Politikerne går omkring det her som katten om den varme grød. De er bange for, at der er for mange følelser i det blandt mange vælgere, siger han.. Politisk kommentator Hans Engell er ikke uenig. . - Brændeovne har i årtier været et brændende varmt emne i dansk politik. Hver gang politikerne tager tilløb til at gribe ind over for brændeovne, bliver der altid en hulens ballade. . - Det handler ikke om miljø og økonomi, men om en kultur. Mange danskere anser det for at være utroligt nævenyttigt og betvivler, hvor meget det rent faktisk påvirker miljøet, for vi har altid haft åben ild, siden danskerne var et stenalderfolk, siger Engell.. For at understrege hans pointe afviser et flertal i Folketinget da også endnu engang at forbyde danskerne at fyre løs. Hverken Dansk Folkeparti, Socialdemokratiet eller Venstre har nogen planer i den retning. . I stedet vil de give kunstigt åndedræt til en tidligere skrotningsordning. Den gav brændeovnsejere 2000 kroner i støtte for at skrotte de allermest miljøfarlige brændeovne fra 1990 eller før.. Men også de nye ovne udleder 20 gange flere skadelige partikler end en gammel dieselbil uden partikelfilter.. Vienni Henriksen er en af de danskere, der har været hårdt ramt af røgen fra brændeovne.. I en lang periode for år tilbage flygtede hun fra sit forstadskvarter i Hvidovre ind til sin datter på den dengang stærkt trafikerede Nørrebrogade for at overnatte. Alene med det formål at sove i renere luft end i de ellers fredelige forstæder.. - Jeg fik kvalme og hovedpine i Hvidovre, hvor der var fjorten rygende skorstene omkring vores hus. I dag er der langt færre, og skorstensfejerne er også blevet mere opmærksomme. Men i 10 år var jeg virkelig hårdt plaget af røgen, siger hun. . Jan Holst Jensen er formand for Landsforeningen til Oplysning om Brænde. røgsforurening (LOB), der kæmper mod brændeovnsgener. .  - Men der er jo mange politiske stemmer i ovnene. Når folk køber hus, så kikker de efter en brændeovn, for så længe man ikke lige får røgen i hovedet, så er det jo hyggeligt, siger han.. Han er derfor glad for, at den første permanente målestation i et villakvarter netop er sat op i grundejerforeningen Toftegården i Hvidovre.. - Jeg håber på mange flere målestationer fremover i villakvarterne, hvor belastningen er størst, så der bliver endnu mere dokumentation for problemets omfang, siger han. .