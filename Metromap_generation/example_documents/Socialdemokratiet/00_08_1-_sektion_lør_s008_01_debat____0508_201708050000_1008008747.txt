De ukendte kandidater. KOMMUNALVALG: Efterårets kommunevalg kan blive mindre forudsigeligt, end vi er vant til. . Begge de store kommunepartier, Socialdemokratiet og Venstre, står landspolitisk afgørende svagere end ved kommunalvalget for fire år siden. . Det aflæses i de løbende meningsmålinger, hvor vælgere vurderer de politiske partier. . JEG MEDGIVER gerne, at det først og fremmest er Christiansborg-politikken, der måles. Men afsmitning til det lokalpolitiske er almindeligvis erkendt. . Og det giver ikke grund til at tro, at de to partier står over for fremstormende succeser, når de tirsdag 21. november - og det er altså snart! - møder de vælgere, der skal sammensætte de nye by- og regionsråd.. Det forklarer også at partilederne vil skærpe interessen og kaste sig ind i valgkampen. Når - eller hvis - den kommer…. EN VALGKAMP på det kommunale (og regionale) plan er nemlig ikke så meget om, hvad det er for en politik, kandidaterne vil føre. . For de rammer er i høj grad udstukket fra enten Christiansborg eller fra styrelser og departementer via love, bekendtgørelser eller cirkulærer hvis indhold ofte undrer byråds- og regionsrådsmedlemmer.. Og såmænd også ind imellem ryster garvede folketingsmedlemmer, der lov- og rådgiver ud fra de bedste motiver. Men oplever at støde sammen mod en virkelighed de ikke kender.. Nok så meget drejer lokalvalgene sig derfor om hvem der kandiderer.. Hvem de er, hvad de vil - og hvordan vi som borgere kan blive bekendt med dem og deres holdninger.. HER ER ikke megen hjælp at hente for de søgende.. Vi aner jo ikke engang, hvem der i dag sidder i de lokalt funderede råd.. Debatterne i de åbne rum er få - eller blot eftersnakkende med henvisning til mødernes dagsordenspunkter. . Som af mødelederen remses op fra den medbragte iPad (teknikkens vidunder- lige tidsbesparende opfindelser har vundet slaget..) uden forklarende bemærkninger.. DER VAR engang, aviserne refererede byrådsmøderne - men det er droppet. . De direkte tv-transmissioner kunne være en hjælp - men det forudsætter, at tv-kanalen, der leverer, er kendt.. Og slår man op på de kommunale hjemmesider er oplysnings-omfanget ret pauvert.. Her oplyses blot og alene de valgtes navne - og hvilke udvalgsposter de har.. Men ellers ikke noget. Intet om baggrund, uddannelse eller andre person- relevante anliggender.. FOR EN kommune som Aalborg er det måske forklaringen på de omfattende udskiftninger, der finder sted. . Ved valget for fire år siden blev det halve byråd fornyet. Eller fravalgt. Alt efter temperament.. Det er en proces, som man kan enten opmuntres ved - eller beklage sig over.. Årets nye kandidater kan derfor øjne muligheder. De, der allerede nu læser valgdagen som en ”skrift på væggen”, kan se frem at skulle finde en tilværelse uden for de lukkede politik-rum.. JEG SPÅR ikke (endnu i hvert fald) et egentligt systemskifte i Aalborg.. Men velgørende ville det være, hvis de forventede mange nyvalgte kunne komme med nyt krudt og kræfter til at gøre op med vante forestillinger og vise vilje til at tage livtag med byplanlæggende guldgravende developere. . Det kunne for eksempel være mod en karsk speedsnakkende tømrermester fra Klarup, der har fået byrådstilslutning til et mindst 100 millioner kroners luftigt kunstværk, der skal svæve over Spritten og tilkalde utallige turister fra hele verden!. Jo, jo - det vil kræve mod, at sige fra.. MEN VI skal da vel lige høre hvem de nye vælgerbejlende kandidater er - og hvorfor de kandiderer!. Det er vel det mindste vi kan forlange… . Noget for noget, ikke?.