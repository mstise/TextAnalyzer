- Farligt med absolut flertal . Aalborg-sider torsdag. AALBORG: Thomas Kastrup-Larsen blev som valgets helt store triumfator i Aalborg, og Socialdemokratiet selv har absolut flertal i byrådet med 17 mandater.. - Det er jo vildt, at man har absolut flertal, det har man bestemt ikke drømt om, at det vil ske. Vælgernes oplevelse af Kastrup har jo været, at han har gjort det godt, og at man har tillid til, at han kan forlænge det arbejde, som han har indledt ved sidste valg, mener valgforsker ved Aalborg Universitet, Johannes Andersen, som dog samtidig advarer om, at det flotte resultat kræver omtanke i næste byrådsperiode.. - I virkeligheden er det jo det, der i udgangspunktet hedder et meget komfortabelt byråd set med socialdemokratiske øjne, for de kan bestemme, hvad de gerne vil bestemme. De vil komme i situationer, hvor de formodentligt vil blive presset til at stå som eneansvarlige. . Som borgmesteren selv på valgaftenen kom ind på det, så peger også Johannes Andersen på nødvendigheden af, at S inddrager de øvrige partier ”så meget som overhovedet muligt”.. - Så får man ikke det billede af, at nogen trumfer noget igennem i forhold til de andre, siger han.. En mulighed for Venstre. Men den store socialdemokratiske mandatmæssige styrke kan faktisk blive en chance for Venstre, mener Johannes Andersen.. - Det er det, som kan blive Venstres og for den sags skyld de andre partiers mulige strategi - at overlade det meste, og især de upopulære beslutninger fuldt og helt til Socialdemokraterne. Så har man mulighed for at komme igen til næste valg, siger Johannes Andersen.. Skifte i Venstre. Med hensyn til den direkte modstander i borgmesterduellen, Tina French Nielsen, og hvad der skal ske i Venstre, siger han.. - Jeg tror da, at de seriøst vil diskutere, om man skal til at finde en ny udfordrer, om det er Mads Duedahl, der vil blive foreslået til det, om man mener, at han nu har gjort erfaring nok. Tina French er jo en meget erfaren politiker, der har været i gamet i lang tid, men ligesom Mariann Nørgaard tidligere, så har hun for alvor ikke lykkes med at udfordre den socialdemokratiske ledelse. . Tina French Nielsen har som bekendt været V-spidskandidat to gange, og Johannes Andersen tror, at der sker noget nu.. - Det gør der, det er helt sikkert. Der vil være nogen, der vil være meget interesseret i at tage diskussionen om, hvordan man allerede nu garderer sig i forhold til det kommende valg..