Nyvalgte er klar til indsats. Aalborg-sider torsdag. AALBORG: Der bliver hele ti nye ansigter i Aalborgs byråd i den kommende periode. Socialdemokratiets fremgang betyder selvfølgelig, at mange af de nye (seks mandater) kommer herfra.. Et af de mest prominente nye navne i det kommende byråd er Søren Kusk (S), der blandt andet har en fortid som fodboldtræner på topplan. Men nu skal han altså begå sig i en helt anden boldgade; nemlig den politiske.. - Jeg er stolt over valget, og jeg synes, det er en spændende udfordring. Det er selvfølgelig nyt at komme i byrådet, men jeg har jo været politisk aktiv i mange år, siger han.. - Og jeg mener jo ikke kun, at jeg er kommet ind, fordi jeg er kendt. Jeg har ført en seriøs valgkamp, siger han og tilføjer, at skoleudviklingen og grøn byudvikling er nogle af de hjertesager, han vil arbejde med. . Men der er også nye ansigter på vej fra DF og Venstre. . - Venstre er jo gået tilbage i rigtig mange kommuner. Og Socialdemokratiet har ført en meget flot valgkamp, så jeg er personligt meget stolt og beæret og ydmyg over at være blevet valgt ind, fortæller Daniel Borup Jakobsen (V).. Han har blandt andet markeret sig i valgkampen med synspunkter om beskæftigelse, erhvervsliv og iværksætteri, og derfor håber han naturligvis også på en plads i et af de udvalg, der beskæftiger sig med disse områder.. - Men nu må vi se, hvad der bliver tilbage til os andre, når socialdemokraterne er færdige med at fordele det, de gerne vil have, siger han.. Skiftede parti - og kom ind. Hos Venstre har også Carsten Kristensen - der tidligere tilhørte Liberal Alliance - opnået plads i byrådet.. - Jeg er selvfølgelig glad for den store opbakning, jeg har fået herude (i Hals, red.). Men jeg er også skuffet over Venstres generelle valg.. 
          . De nyvalgte fra Socialdemokratiet er udover Søren Kusk følgende: Christina Halkjær, Bjarne Sørensen, Tobias Bøgeskov Eriksen, Bjarne Jensen og Evald Lange Riise.. Venstre har fået nyvalgt Maja Torp - og som angivet Carsten Kristensen og Daniel Borup Jakobsen, mens Dansk Folkeparti har fået nyvalgt Ole Risager..