Folketinget gav Lunde Larsen næse. Fiskere har mulighed for at skyde deres kvoter ind i en pulje, så andre kan købe dem. Men reglerne om koncentration af kvoter er ikke blevet overholdt.. 10. marts 2016 får Esben Lunde Larsen som ny minister et notat fra NaturErhvervsstyrelsen. Styrelsen indstiller tre mulige stramninger.. Alligevel bliver Socialdemokratiet, Dansk Folkeparti og de andre partier uden for regeringen fortalt, at en tro-og-love-erklæring er det eneste forslag til at stække storfiskerne, der kaldes kvotekonger.. Esben Lunde Larsen vil lade kvotekongerne erklære, at de ikke omgår reglerne.. Men fiskeriordførerne kræver kraftigere tiltag.. 31. marts medgiver Esben Lunde Larsen, at der ganske rigtigt var flere forslag, faktisk 16. Men han ville kun viderebringe det bedste løsningsforslag, lyder forklaringen.. I et samråd gav ministeren modstridende oplysninger om, hvorvidt han havde set notatet med de 16 konkrete forslag.. 3. april skriver Miljø- og Fødevareministeriet i en redegørelse om samrådet, at ministeren har udtrykt sig ”upræcist”.. 4. april undskylder Esben Lunde Larsen de manglende oplysninger. Sagen ender med en næse til ministeren.. Fiskeripakken blev højst usædvanligt vedtaget af et flertal i Folketinget uden om regeringen i december 2016.. Miljø- og Fødevareministeriets embedsmænd skulle føre fiskeripakkens 25 initiativer ud i livet, selv om deres politiske chef var sat uden for døren.. 5. juli skrev Berlingske, at embedsmænd i ministeriet havde lagt detaljerede strategier for, hvordan man bedst kunne modarbejde fiskeripakken.. Der skulle skabes så megen støj om fiskeriaftalen, at Esben Lunde Larsen kunne overtage kontrollen med en ny lovpakke om fiskeri, viser dokumenter ifølge Berlingske.. Derfor var ministeren indkaldt i et nyt samråd torsdag, men mandag fik han frataget fiskeri som ressortområde.. En beretning fra Rigsrevisionen om fiskekvoter, der offentliggøres om kort tid, vil vise, at forvaltningen i en årrække ikke har været ”tilfredsstillende”. Det sagde statsminister Lars Løkke Rasmussen (V) mandag i en pressemeddelelse.. Kilder: Statsministeriet, Berlingske, Ritzau..