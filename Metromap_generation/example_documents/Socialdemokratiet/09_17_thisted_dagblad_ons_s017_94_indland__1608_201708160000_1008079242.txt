Kvotekonger er meldt til politiet. INDLAND: Et ukendt antal kvotekonger politianmeldes af Miljø- og Fødevareministeriet.. Det fremgår af en beretning fra Rigsrevisionen, som DR Nyheder, Politiken og branchemediet FødevareWatch tirsdag aften var i besiddelse af.. Beretningen bliver først offentliggjort i dag, men dele af indholdet kom altså i hænderne på pressen allerede tirsdag.. Det fremgår ikke af beretningen, hvem eller hvor mange fiskere eller fiskeriselskaber, som er blevet politianmeldt af Miljø- og Fødevareministeriet.. Samme sag har betydet, at miljø- og fødevareminister Esben Lunde Larsen (V) mistede fiskeri som ressortområde.. To ledende embedsmænd med ansvar for kvotefiskeri er desuden blevet flyttet fra deres stilling.. Ministeriets forvaltning af fiskekvoterne er gennem en årrække under skiftende ministre fra Socialdemokratiet og Venstre blevet administreret ”meget kritisabelt”, fremgår det af beretningen.. Det har betydet, at kvoterne - mod politikernes ønsker - er blevet koncentreret på få hænder, de såkaldte kvotekonger.. Rigsrevisionen beskriver en række forhold, der ”ikke bare dokumenterer ministeriets utilfredsstillende forvaltning, men også kan indikere ulovligheder.”. Blandt de mulige ulovligheder er dokumentfalsk.. Der findes underskrifter på en række dokumenter i forbindelse med køb og salg af kvoter, der ikke stammer fra den person, som burde have underskrevet dokumentet.. En række fiskere har indberettet fartøjer og kvoter, som de ikke reelt er ejere af ifølge beretningen. Det er strafbart, hvis der enten er tale om forsæt eller grov uagtsomhed.. Rigsrevisionen har ligeledes fundet indikationer på ”stråmandsvirksomhed” i en gennemgang af lejeopgørelser og overførsler mellem fartøjer.. Rigsrevisionen tog selv initiativ til undersøgelsen af fiskekvoteordningen i maj sidste år..