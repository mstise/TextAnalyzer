 Dødsfald. ‡ Stig Bryde Andersen, fhv. overlæge, dr.med., Gentofte, 90 år.. Stig Bryde Andersen blev cand. med. i 1958 og var i hovedparten af sin karriere hospitalslæge. I 1965 forsvarede han sin disputats om omsætning af humant gammaglubolin, der bl.a. var resultatet af dengang skelsættende ny forskning ved brug af radioaktive isotoper. Herpå fulgte nogle år som universitetslektor og amanuensis i medicinsk fysiologi ved Københavns Universitet. . I årene 1972-75 var han sygehuslæge på Ærøskøbing Sygehus og 1975-80 på Aalborg Sygehus, hvor han uddannede sig som specialist i . kirurgi. 1980-97 var han overlæge og senere cheflæge på Brovst Sygehus. . Sideløbende med sin lægefaglige karriere var Stig Bryde Andersen involveret i foreningsarbejde og politisk arbejde. Han var i 1969 med til at stifte foreningen BRIS (Børns Rettigheder i Samfundet), som han var formand for i nogle år. 1990-2001 var han indvalgt i Nordjyllands Amtsråd for Socialdemokratiet. Her lagde han bl.a. et stort engagement som formand for amtsrådets socialudvalg..