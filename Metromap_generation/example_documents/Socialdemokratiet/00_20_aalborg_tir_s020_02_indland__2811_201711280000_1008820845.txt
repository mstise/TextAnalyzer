Blå ambitioner 
har kostet. INDLAND: - Vi har lavet det stærkeste og mest gennemarbejdede regeringsgrundlag, Danmark har set.. Sådan lød det fra statsminister Lars Løkke Rasmussen (V), da han for præcis et år siden præsenterede VLAK-regeringen på Amalienborg Slotsplads.. Liberal Alliances leder, Anders Samuelsen, talte om ”det bedste borgerligt-liberale regeringsprogram, vi nogensinde har set”:. - Jo tydeligere man er i, hvad man vil, og hvor godt det bliver for Danmark, jo større er sandsynligheden for, at man kommer et godt stykke ad vejen, lød det fra Samuelsen.. - Vi har leveret. På etårsdagen for VLAK er spørgsmålet dog, om ikke netop de høje ambitioner har gødet jorden for S-DF-alliancen og måske bidraget til at gøre danmarkskortet mere rødt ved kommunalvalget.. Selv mener statsministeren, at regeringen har leveret på november-løfterne om et ”friere, rigere og mere trygt Danmark”:. - Vi har ikke haft det så godt, som vi har det netop nu, i et årti. Med høj beskæftigelse, lav ledighed, og det laveste antal asylansøgere, vi har set de sidste ni år, siger Lars Løkke Rasmussen.. Her fremhæver han forårets aftaler om boligskat og bandepakke samt efterårets aftaler om lavere bilafgifter og en erhvervspakke med en aktiesparekonto som nogle af regeringens aftryk.. - Vi har ikke leveret én til én på regeringsgrundlaget. Og det vil heller ikke være godt. Politik går jo ud på at finde balancen mellem realisme og idealisme. . - Hvis man sætter sig mål, man med sikkerhed når, så har man ikke været ambitiøs nok, siger Løkke i et interview med Ritzau i anledning af årsdagen.. De blå ambitioner fik dog omgående regeringens støtteparti til at se rødt. Dansk Folkepart sagde nej til tre centrale dele af regeringsgrundlaget: højere pensionsalder, flad boligskat og lavere topskat.. Præsenterer snart finanslov. Især pensionsalderen blev i foråret grundlaget for et markant tættere samarbejde mellem Kristian Thulesen Dahl og Socialdemokratiets formand Mette Frederiksen. . Et samarbejde, der siden gang på gang har bragt rege. ringen i mindretal.. Har I været med til at opbygge alliancen mellem Socialdemokratiet og DF med de ambitiøse udmeldinger, I kom med dengang?. - Sådan ser jeg ikke på det, siger Løkke og tilføjer:. - Regeringen har jo vist en evne hen over foråret til at finde, ja, for at sige det lige ud et bedre balancepunkt mellem, hvad der er regeringens ambition, hvis vi bestemte alting selv, og hvad der er muligt i den parlamentariske situation. På den måde får vi jo ting til at ske, siger Løkke.. Han henviser til, at regeringen inden for kort tid ventes at kunne præsentere en aftale om finansloven og aftale om lavere skat på arbejde med Dansk Folkeparti.. Det tog dog ni måneder, før Anders Samuelsen i august endegyldigt opgav idéen om at lette topskatten. Og her talte han fortsat om, at regeringen vil gå efter ”historiske skattelettelser” i efteråret.. Afhængig af DF. VLAK er dog helt afhængig af Dansk Folkeparti. Ingen andre partier kan eller vil give flertal for skattelettelser. Derfor ventes de at blive markant mindre og gå mere direkte til de lavtlønnede, end regeringen har lagt op til. . I mellemtiden har Mette Frederiksen med udgangspunkt i meldingerne om ”historiske skattelettelser” kørt kommunalvalg på, at danskerne må vælge imellem velfærd og lavere skat. . Løkke ser dog ikke nogen sammenhæng mellem de høje ambitioner og resultatet ved kommunalvalget:. - Nej, det gør jeg faktisk ikke. Jeg synes, at vi har haft et kommunalvalg, som har været meget kommunalt. . - Den har netop været fri for sådan nogle skarpe ideologiske lidt lette konflikter. Den har været præget af, at det går godt i Danmark. At flygtningesituationen er kommet under kontrol.. - Derfor har det været en kommunalvalgkamp, der har handlet om de nære ting. . - Vores bidrag fra Christiansborg skulle være, at der skulle være ro. At deres lokale kamp for at genvinde borgmesterkæderne skulle ikke forstyrres af uro i den blå lejr på Christiansborg. Og det har vi leveret. . - Og i forhold til folketingsvalget er der lang, lang, lang tid igen, og vi er meget fortrøstningsfulde, siger Lars Løkke Rasmussen..