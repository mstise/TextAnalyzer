Valgresultatet. ROSER: Det vil være fortjent, om Socialdemokratiet i Frederikshavn Kommune sender en stor buket røde roser til Nordjyske Stiftstidendes allestedsnærværende journalister og fotografer, når borgmester Birgit S. Hansen (S) meddeler sin offentlige medvirken i dette eller hint.. Billeder og omtale af hende har haft sin uomtvistelige effekt, ja så afgørende, at Nordjyskes lokale analytiker af valgresultatet kan konkludere, citat: ”Valgets dronning i Frederikshavn tørrede gulv med modstanderne.” Tak for kaffe, som man siger i de kredse. Nu får vi se, om bukserne hos socialdemokraterne holder, så de kan skaffe virksomheder til kommunen med bæredygtige medarbejdere. Skattegrundlaget er afgørende for velfærden..