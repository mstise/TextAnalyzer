Vil lade EU-flaget vaje med Dannebrog. EU: Danskerne elsker Dannebrog, men skal EU-flaget have lov til at vaje side om side med det rødhvide nationalsymbol på offentlige bygninger i Danmark? Spørgsmålet deler danskerne i to præcis lige store lejre.. Det viser en meningsmåling, som Tænketanken EUROPA har fået gennemført. Her svarer hhv. 35 pct. af de adspurgte ja eller nej. 18 pct. er hverken enige eller uenige.. Det er kun blandt vælgerne hos Kristendemokraterne, Dansk Folkeparti, Nye Borgerlige og Socialdemokratiet, at der er flere, som erklærer sig imod at lade EU-flaget vaje, end for.. Selv en lille overvægt af Enhedslistens vælgere er klar til at kippe med EU-flaget.. Der er desuden stor forskel på, hvad befolkningen mener i forskellige dele af landet. Nordjyderne er de største modstandere. Her er blot 27 pct. helt eller delvis enige, mens hele 44 pct. erklærer sig imod.. Anderledes ser det ud i Hovedstaden, der er den mest positive region. Her er 38 pct. positive over for at lade EU-flaget blafre, mens blot 30 pct. uenige.. Det værd at bemærke, at modstanden mod EU-flaget stiger markant med alderen. Mens der kun er ni procentpoints forskel i hvor mange, der er positive over for at lade EU-flaget vaje sammen med Dannebrog, når man sammenligner de 18-29-årige med de 60-74-årige, vokser modstanden med hele 29 procentpoint.. Eller sagt på en anden måde: Hvor opbakningen til EU-flaget kun falder en smule med alderen, stiger modstanden markant med alderen.. Det vakte ellers voldsom debat, da Folketingets formand, Pia Kjærsgaard (DF), i efteråret 2016 fik hængt et stort Dannebrog op bag talerstolen i Folketingssalen. Få måneder senere, i februar 2017, blev det dog besluttet af et enigt Præsidium at give Dannebrog permanent plads i salen - dog ikke som baggrundstæppe til talerstolen, men på en stang nær ved. . 9. maj (Europadagen) var Folketingets formand så igen ude og vise - eller rettere - fjerne flaget, for Pia Kjærsgaard afviste ligesom det foregående år at markere dagen ved at hejse EU-flaget på Christiansborg. Det var for ”voldsomt”, lod hun forstå. . Men noget tyder altså på, at mange danskere faktisk er åbne for at lade Dannebrog få selskab af EU-flaget på offentlige bygninger. Måske hænger det sammen med, at mange danskere også føler sig som europæere. Det svarer hele 80 pct. af danskerne faktisk i en ny Eurobarometer-måling - hvilket tæt på europarekord. Så lad bare Dannebrog få lidt selskab - i folketingssalen og på andre offentlige bygninger..