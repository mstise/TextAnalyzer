Biblioteker tager ordet. NYKØBING: Bibliotekerne bruger i år Kulturmødet til at tage ordet og sætte fokus på en række aktuelle temaer i samfundet.. I et debatpanel med blandt andre kultur- og kirkeminister Mette Bock (LA) og Socialdemokratiets Mogens Jensen debatterer bibliotekerne på Kulturmødets første dag, torsdag, ”Trumpisme, fake news og behovet for en femte statsmagt”. . -   , siger Maria Sjøblom, områdeleder ved Aalborg Bibliotekerne. Her har netop bibliotekerne og andre videns- og kulturinstitutioner en opgave, mener arrangørerne af debatten.. Samme dag har bibliotekerne også sat den samfundskritiske forfatter og debattør Carsten Jensen i clinch med kommunikationsbranchens Christian Have. Emnet er forfatteres og litteraturens muligheder for at påvirke den politiske virkelighed.. Endelig sætter bibliotekerne fokus på de vækstlag, der skal til, for at nye stemmer kan komme frem i debatten og litteraturen. Hele to nordjyske forfatterskoler, Ordkraft Forfatterskole og Brønderslevs Forfatterskole, er til stede og præsenterer nye talenter med nye stemmer. . Fredag har bibliotekerne inviteret tidligere kulturminister Bertel Haarder (V) og deltagere fra DR, forfatterkredsen og forlagsbranchen til at komme med bud på, hvordan børnelitteraturen stadig holder sig relevant i den digitale æra..