Billigere Storebælt-tur    dyr for Femern. INDLAND:  Udsigten til 25 procent billigere ture over Storebæltsbroen har vakt glæde blandt pendlere. Men det kan samtidig være dårligt nyt for Femern-forbindelsen.. Billigere brobilletter vil nemlig ”helt sikkert have en ikke ubetydelig effekt” på den kommende tunnel mellem Lolland og Tyskland, vurderer trafikforsker Harry Lahrmann, der er lektor ved Institut for Byggeri og Anlæg ved Aalborg Universitet.. - Når man sætter prisen ned på Storebælt, er der ikke lige så mange bilister, der vil vælge Femern, og så vil økonomien på Femern blive dårligere, siger han.. - Man må regne med, at en hel del færre vil køre derned.. Spørgsmål: Kan man ikke bare sænke billetprisen tilsvarende på Femern?. - Det kan man godt, men i forvejen frygtes det, at Femern vil lide rentedøden: Altså at den ikke kan betale sig selv hjem, hvis billetindtægterne end ikke kan betale renterne, siger Harry Lahrmann. . Storebælt-forslaget er en del af regeringens finanslovsudspil, der præsenteres på tirsdag. Men allerede onsdag løftede regeringen sløret for forslaget.. Og her forsikrede finansminister Kristian Jensen (V), at forslaget kun vil få en marginal betydning for Femern.. - Det vil have en betydning, men det vil være en mindre betydning i forhold til den trafik, der er forventet over Femern. . Harry Lahrmann understreger, at han ikke selv har foretaget nogen beregninger, men påpeger i samme åndedrag, at tallene bag Femern-projektets økonomi kritiseres for at være for optimistiske og overvurdere andelen af trafikanter.. Regeringen lægger op til gradvist at sænke billetprisen over Storebælt for en personbil fra 240 til 180 kroner over tre år.. ”En vejsidebombe for Femern”, lød reaktionen fra Socialdemokratiets trafikordfører, Rasmus Prehn, da han så udspillet. . To dage senere understreger han, at det ”altid er dejligt, hvis ting kan blive billigere”, så Socialdemokratiet er ikke imod en takstnedsættelse:. - Men vi kan ikke lade være med at tænke, at det må have en negativ virkning på trafikken over Femern, fastholder han.. - Det er i hvert fald det, vi har fået at vide i Transportministeriet, når vi har holdt møde i Fermern-forligskredsen: Billigere takster på Storebælt kan gøre Femern-projektet mere skrøbeligt. . Dansk Folkepartis transportordfører, Kim Christiansen, vil også gerne diskutere takster. Men han vil gerne se et samlet regnestykke, der indbefatter konsekvenserne for Femern: . - Hvis det koster trafik på Femern, så får man jo en regning, som skal håndteres.. Regeringen venter, at 4000 flere vil krydse Storebælt dagligt, når prisen sænkes. . Det vil presse trafikken på den i forvejen trafikerede vestfynske motorvej, påpeger både lektoren og de to ordførere.. INDLAND:  Udsigten til 25 procent billigere ture over Storebæltsbroen har vakt glæde blandt pendlere. Men det kan samtidig være dårligt nyt for Femern-forbindelsen.. Billigere brobilletter vil nemlig ”helt sikkert have en ikke ubetydelig effekt” på den kommende tunnel mellem Lolland og Tyskland, vurderer trafikforsker Harry Lahrmann, der er lektor ved Institut for Byggeri og Anlæg ved Aalborg Universitet.. - Når man sætter prisen ned på Storebælt, er der ikke lige så mange bilister, der vil vælge Femern, og så vil økonomien på Femern blive dårligere, siger han.. - Man må regne med, at en hel del færre vil køre derned.. Spørgsmål: Kan man ikke bare sænke billetprisen tilsvarende på Femern?. - Det kan man godt, men i forvejen frygtes det, at Femern vil lide rentedøden: Altså at den ikke kan betale sig selv hjem, hvis billetindtægterne end ikke kan betale renterne, siger Harry Lahrmann. . Storebælt-forslaget er en del af regeringens finanslovsudspil, der præsenteres på tirsdag. Men allerede onsdag løftede regeringen sløret for forslaget.. Og her forsikrede finansminister Kristian Jensen (V), at forslaget kun vil få en marginal betydning for Femern.. - Det vil have en betydning, men det vil være en mindre betydning i forhold til den trafik, der er forventet over Femern. . Harry Lahrmann understreger, at han ikke selv har foretaget nogen beregninger, men påpeger i samme åndedrag, at tallene bag Femern-projektets økonomi kritiseres for at være for optimistiske og overvurdere andelen af trafikanter.. Regeringen lægger op til gradvist at sænke billetprisen over Storebælt for en personbil fra 240 til 180 kroner over tre år.. ”En vejsidebombe for Femern”, lød reaktionen fra Socialdemokratiets trafikordfører, Rasmus Prehn, da han så udspillet. . To dage senere understreger han, at det ”altid er dejligt, hvis ting kan blive billigere”, så Socialdemokratiet er ikke imod en takstnedsættelse:. - Men vi kan ikke lade være med at tænke, at det må have en negativ virkning på trafikken over Femern, fastholder han.. - Det er i hvert fald det, vi har fået at vide i Transportministeriet, når vi har holdt møde i Fermern-forligskredsen: Billigere takster på Storebælt kan gøre Femern-projektet mere skrøbeligt. . Dansk Folkepartis transportordfører, Kim Christiansen, vil også gerne diskutere takster. Men han vil gerne se et samlet regnestykke, der indbefatter konsekvenserne for Femern: . - Hvis det koster trafik på Femern, så får man jo en regning, som skal håndteres.. Regeringen venter, at 4000 flere vil krydse Storebælt dagligt, når prisen sænkes. . Det vil presse trafikken på den i forvejen trafikerede vestfynske motorvej, påpeger både lektoren og de to ordførere.. - Jeg har flere gange prøvet at holde i kø på en søndag, og det siger noget om, hvor belastet man er på Fyn, siger Rasmus Prehn.. DF efterlyser et regnestykke på, hvor grel trængslen vil blive.. - I stedet for en takstnedsættelse er der måske mere behov for, at man tager nogle penge fra Storebæltsforbindelsen og så får udvidet E20 på Fyn, siger Kim Christiansen..