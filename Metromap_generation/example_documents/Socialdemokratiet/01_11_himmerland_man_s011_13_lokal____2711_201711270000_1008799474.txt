Da de største endte med at blive de små. VESTHIMMERLAND: Retfærdighed er en efterspurgt størrelse. Men svær at finde. Også i politik.. Den gamle sandhed blev atter støvet af ved tirsdagens valg, hvor der blev lavet om på meget i Vesthimmerlands byråd.. Love og regler gør, at det antal stemmer, der rækker til valg i det ene parti, langt fra er nok i det andet. Og det resultat, der var godt nok ved sidste valg, viste sig langt fra at være tilstrækkeligt for flere i november 2017.. Valget blandt 11 partier vil i fremtiden blive mest kendt for at Venstre vandt borgmesterposten tilbage efter to perioder med Konservative i førersædet. Også den store fremgang for Socialdemokratiet på 7,9 procent er lige til den lokale historiebog. . Taber større end vinderne. Imidlertid er valgets store taber, Konservative, på sin vis en vinder. Ganske vist tabte partiet 1848 stemmer i forhold til 2013 og dermed mere end hver fjerde vælger. Men stemmemæssigt er Konservative stadig kommunens største parti.. Partiet - der er sat så langt uden for indflydelse i det nye byråd, som det kan blive - fik syv mandater og præcis 300 flere stemmer end sin største konkurrent, Venstre, der fik otte sæder i byrådet. . Venstre gik frem, javist. Men det var kun med 119 stemmer. . Venstre vandt på forbund. Når så lille en vækst kan veksles til en fremgang på to mandater, skyldes det at Venstre var i et valgforbund, hvor der blev en del stemmer ”til overs”. Det vil sige: Stemmer, der ikke rakte til et mandat under de andre partier, og som derfor samles op af andre efter den såkaldt d’Hondtske beregningsmodel. . Kun Konservative og Borgerlisten Vesthimmerland var ikke i forbund med Venstre, der fik mest ud af det samarbejde, viste valgnatten.. Her fik det liberale parti gavn af de flere hundrede stemmer, der blev til overs fra blandt andre SF og VestHimmerlandsListen, der var tæt på at få sin anden mest scorende - nyopstillede Søren Virenfeldt, Farsø - ind. Samt fra Radikale Venstre, der trods 799 stemmer ikke opnåede valg.. Kometen og veteranen. I Venstre er man også glad for at have fået en ung komet, 18-årige Peter Harbo fra Farsø, ind. Det skete på det yderste mandat med 145 stemmer, der altså blev rundet en del op med stemmer fra valgforbundet.. Samme stemmetal fik en lidt ældre, men erfaren poli. tiker hos Konservative. Pia Buus Pinstrup, Gatten. Hun kom imidlertid ikke ind, fordi hun fik fem stemmer færre end en af sine mest rutinerede partifæller, Niels Krebs Hansen, Fredbjerg. . Krav til K nær tredoblet. Sidst de to blev valgt trak borgmesteren mere end 5000 personlige stemmer til Konservative, og da kunne man få en konservativ byrådsplads for kun 59 personlige stemmer. I tirsdags skulle der altså 150 til.. At to konservative profiler - Kirsten Moesgaard og Jette Thomsen, begge Farsø - nu stillede op for VestHimmerlandsListen, tog givet luft ud af den konservative ballon.  . Så hjalp det ikke meget at tre nyvalgte - Svend Jørgensen og Per Nyborg, begge Aars, samt Allan Ritter, Løgstør - trak i alt knap 900 stemmer op af jorden. . Erfarne socialdemokrater. Hos Socialdemokratiet blev rutinerede Doris Lauritzen fra Gedsted overraskende sit partis nummer to i fremgangen på 7,9 procent. 428 stemmer blev det til, 136 flere end i 2013. . Her blev den nyopstillede Per Jensen fra Løgstør en nok lige så overraskende nummer tre med 369 stemmer. 20-25 stemmer foran markante lokale skikkelser . som Uffe Bro, Løgstør, og Rasmus Vetter, Aalestrup.. Partiet bliver byrådets klart mest livs-erfarne. Selv med tre nyvalgte er gennemsnitsalderen stadig over de 60 år i starten af valgperioden.. Den stille viste sig stærk. Hos SF var det ventet, at partiet ville lide et stort tilbageslag efter at Pernille Vigsø Bagge ikke genopstillede. . Hun har ganske vist været anonym i hele valgperioden, men trak over 2000 stemmer til i 2013, da hun vendte tilbage til Vesthimmerland som kendt folketingspolitiker. . Det formåede den nye spidskandidat - stilfærdige Theresa Berg Andersen, Løgstør - at kompensere for i overraskende grad ved mere end at seksdoble sit personlige stemmetal. Det rakte dog ikke helt til et tredje mandat.. Det ville være gået til byrådsmedlem Karen Clausager, Aars, som kun modtog seks stemmer færre end Niels Heebøll, Gedsted, der fik genvalg.. Folkeparti vandt et udvalg. Hos Dansk Folkeparti overvandt man, at en profil fra de to forrige valg ikke var på listen mere. Annette Vahlgreen stod nu hos VesthimmerlandsListen og blev ikke genvalgt. . Partiet gik en smule tilbage, men nyopstillede Liselotte Lynge Jensen modtog kun fire stemmer færre end forgængerens 312 i 2013. Spidskandidat Brian Christensen fik næsten 500 stemmer og kroner formentlig valget med Dansk Folkepartis første formandskab i kommunen: Teknik- og miljøudvalget.. Ingen genfødsel til små partier. Blandt de mindste partier skete der ikke de store ændringer. Kommunisterne gik én stemme frem til 40 styk, det samme som Retsforbundet, der ikke fik nogen politisk genfødsel sat i gang i Vesthimmerland. . Det var to mere end enmandshæren Ole Høgh Sørensen, hvis budskab om mindre bureaukrati ikke trængte igennem via Borgerlisten Vesthimmerland.. Liberal Alliance gjorde et behjertet forsøg i valgkampen, men gik 48 stemmer tilbage til 151, 0,2 procent af stemmerne..