Uansvarligt
skatteudspil. SKATTELETTELSER: Regeringens skattereform er udtryk for en uansvarlig økonomisk politik, som drøner forbi danskernes og dansk erhvervslivs behov i Lamborghini-hastighed. Regeringen bør lytte til landets ledende økonomer og erhvervslivet når, de peger på, at der skal investeres i vores arbejdsstyrke. Arbejdsstyrken skal ikke bare have de kompetencer, vi har brug for i dag. Den skal også have de kompetencer, der er brug for i fremtiden.  Der skal derfor investeres massivt i uddannelse og kompetenceløft, så vi undgår flaskehalse og produktivitetstab, der kan kvæle fremgangen i Nordjylland og resten af landet. . Velfærdssamfundet har samtidig afgørende betydning for arbejdsstyrken og erhvervslivet. Både  i Nordjylland og i resten af landet. Sundhedsvæsenet skal have ressourcerne og effektiviteten til at kunne hjælpe folk på fode igen hurtigt sådan, de kan vende tilbage til deres normale liv hurtigst muligt. Nordjyder skal ikke tage fri fra arbejde, fordi de skal ud på en halvdagsrejse for at få et sundhedstjek hos deres læge. På samme vis er det afgørende for danskernes arbejdstid, at der er pædagoger nok, der sikrer tryghed omkring børnene, sådan at mor og far ubekymret kan give den en ekstra skalle på job . Velfærd er fundamentet for væksten. . Men det lukker regeringen og Løkke øjnene for. I stedet lægger de op til store skæve skattelettelser. Skattelettelser som med kirurgisk præcision tildeles i Nordsjælland, mens Nordjylland får en lang næse.  . I Socialdemokratiet mener vi, at vi skal prioritere tingene, sådan at det vigtigste gøres først: Sundhedsvæsenet og den borgernære velfærd i f.eks. børnenes dagpasning skal styrkes. Ufaglærte skal tilbydes uddannelse, og arbejdsmarkedet skal styrkes med kompetencer. Banderne skal stoppes sådan, at deres hærgen stoppes og ikke spreder sig til Nordjylland også. Forsvaret skal fremtidssikres. Diskussionen om skattelettelser kommer i min bog ikke før nogle af disse vigtige samfundsmæssige opgaver..