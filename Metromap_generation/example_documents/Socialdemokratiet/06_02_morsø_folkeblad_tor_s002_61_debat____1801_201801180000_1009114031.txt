Hierarkiet er der stadig. Måske det bare er en strid om kejserens skæg, men når regeringen hellere vil tale om ”indflytning” end ”udflytning” af statslige job, kunne den lige så vel have kaldt det tilbageflytning - også selv om Nordjylland denne gang ikke ligefrem ”drukner” i nye statslige job - og der igen slet ingen statsjobs blev til Mors.. Vel kommer der en række nye arbejdspladser i flere nordjyske byer, men det er karakteristisk, at de to største regioner - Midtjylland og Sjælland - får mest, ligesom Danmarks største by København afleverer flest statsjob til de to næststørste, Aarhus og Odense, blandt andet inklusive hele Miljøstyrelsen.. Nok bløder ”Bedre Balance II” hierarkiet lidt op, men det er langt fra brudt ned.. Men selv om Danmark fortsat vil være næsten lige så langt fra balancepunktet i morgen som i dag, er det dog endnu et skridt til at sprede ”akademiker-ghettoen” i København til resten af det land, hvor trods alt fire millioner sjæle forsøger at få balance i livet, mens hovedstadsområdet huser omkring 1,5 million.. Regeringen kan også notere sig, at bortset fra de to hovedstadspartier Radikale Venstre og Enhedslisten får planen medløb af de fleste andre partier, ikke mindst Danmarks nye største borgmesterparti, Socialdemokratiet.. Der er meget, der skiller Venstre og Socialdemokratiet, men tidligere har de i praksis været bedre til at centralisere end at decentralisere.. Nu er det - for anden gang siden 2015 - tid til at betale lidt tilbage. Der sker også noget på uddannelsesfronten, men det er nærmest en giv-og-tag-forretning, både fordi uddannelsesinstitutionerne skal blive ved med at spare, og fordi det er nemt på forhånd at kalde de små skridt ”en fiasko”, eftersom udannelsernes hovedtyngde bliver, hvor den er i dag.. Men næste gang, der skal etableres helt nye statslige institutioner, var det måske bedre at placere dem .