Topprioritet til de svageste. Det vigtigste for Socialdemokratiet i den kommende periode er at holde et tilfredstillende serviceniveau overfor borgerne i kommunen. Her tænkes mest på de svageste grupper f.eks. ældre, handicappede og udsatte grupper i samfundet.. Dernæst er det gode normeringer i daginstitutioner og sørge for ressourser nok til folkeskolen til at levere undervisning i en høj kvalitet. Efter denne prioritering er det af sørge for et anlægsbudget, der bidrager til udvikling og ikke mindst til at vedligeholde alle kommunens bygninger, således at de ansatte har nogle gode forhold at arbejde under, og i øvrigt at holde en fornuftig stand på kommunens bygninger.. Byrådet skal sørge for at udarbejde en kommuneplan, der bidrager til, at der er udlagt erhvervsarealer fordelt i hele kommunen. Ud over rammerne i form af kommuneplan og lokalplaner skal kommunen sørge for at være serviceminded overfor erhvervslivet med lave sagsbehandlingstider.. Vi vil for det første undgå centralisering i kommunen. Det, der giver mening fortsat at have decentralt, skal forblive der. Dernæst skal ildsjælenes ideer understøttes i landsbyerne, og der hvor der er et børnegrundlag skal der fortsat være pasningsmuligheder og skoler.. Vi skal også sørge for et fornuftigt niveau i den kollektive trafik.. Nu er der sat penge af de næste tre år til svømmehalsprojektet, og derfor bliver der ikke økonomisk mulighed for at gennemføre hele Aars Vest i den næste valgperiode. Vi bakker op om Aars Vest i de næste mange år, men der skal også være råd til anlægsopgaver i den resterende del af kommunen. Eksempelvis kan nævnes Sundhedens Hus i Farsø, ny marina i Løgstør, måske et nyt botilbud i Aalestrup.. Vi ser ingen grund til centralisering af den kommunale administration i Aars. Det fungerer særdeles godt med administrationsbygninger i både Aars, Farsø, Løgstør og Aalestrup. Det giver en god balance i vores kommune, og alt foregår jo digitalt i dag, og derfor er der heller ikke længere de store driftsfordele ved at samle administrationen.. Man kunne endda overveje at der på administrationsbygningerne i Farsø, Løgstør og Aalestrup kunne være en enkelt medarbejder, som kunne være borgerne behjælpelige med svar på spørgsmål, således at man kunne undgå en køretur til Borgerservice i Aars..