Bydronning vendte tilbage til journalistik. ¤ Tove Smidth, tidligere borgmester i Glad- saxe og tidligere program- redaktør, fylder søndag 95 år..  Der var Erhard Jakobsen, der var Poul Schlüter, og så var der Tove Smidth. Byrådet i Gladsaxe fostrede store politiske skikkelser i 1970’erne. Poul Schlüter blev senere statsminister, og da Erhard Jakobsen kom i Folketinget med sit nystiftede parti, Centrum-Demokraterne, i 1974, stod en ny bydronning klar til at overtage borgmesterkæden.. Tove Smidth var borg- mester i Gladsaxe i ni år, fra 1974 til 1983, indtil hun trak sig midt i en valgperiode for at prioritere sin anden store lidenskab, journalistikken.. - Jeg kunne ikke undvære nysgerrigheden og de gode historier. Så byrådet godkendte min afgang, forklarede Tove Smidth til den lokale avis Bagsværd-Søborg Bladet i 2013.. Hun vendte tilbage til Danmarks Radio og blev udnævnt til programredaktør i sin gamle afdeling. Chancen for at blive journalist fik hun i sin tid i en togkupé fra Fyn mod København i 1944, hvor Tove Smidth, som egentlig var uddannet korrespondent i engelsk, tysk og fransk, tilfældigvis faldt i snak med redaktøren for Brugsforenings Bladet, det senere Samvirke. . - Vi faldt i hak på alle måder. Vi aftalte, at når krigen var forbi, skulle jeg i mesterlære på bladet. Derefter var det blot at minde ham om det, har hun tidligere fortalt til fagbladet Journalisten.. Hun blev siden ansat på Danmarks Radio i 1963, og tre år senere blev hun valgt ind i Gladsaxe Byråd for Socialdemokratiet. Det har især været det internationale arbejde, som har optaget den nu 95-årige journalist og eksborgmester, og det er blandt andet blevet til en fortjenstmedalje fra polsk Røde Kors, ligesom hun har været engageret i Kræftens Bekæmpelse.. Tove Smidth har officielt været pensionist siden 1989, men har siden blandt andet brugt sit otium til at producere rejsereportager. . Hun er stadig aktiv i sit forbunds veteranklub ”Journalisternes veteraner”, hvor hun er æresmedlem..