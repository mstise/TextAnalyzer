S: Uændret sygehus- struktur efter valget. NORDJYLLAND: Selv om det ny universitetshospital i Aalborg Øst bliver færdigt i den kommende valgperiode, skal der ikke lukkes sygehuse andre steder i landsdelen. Det vil regionsrådets p.t. største parti, Socialdemokratiet, gå til valg på.. - Universitetshospitalet skal samle de sygehusfunktioner, der i dag er i Aalborg, Jeg ser ikke, at vi kan undvære nogle af d e matrikler, der findes uden for Aalborg, sagde partiets spidskandidat, regionsrådsformand Ulla Astman, ved præsentationen af partiets valgprogram, ”Sammen om Nordjylland”.. Hun mener, at regionen har ”trimmet og tilpasset” organisationen, så det ikke kommer på tale at indstille sygehus-aktiviteterne nogle steder i forhold til i dag. . - Man kan aldrig vide, hvad der vil ske om 10-15 år. Men de første mange år bliver det ikke aktuelt. Tidligere har jeg nok været forsigtig med at melde noget alt for firkantet ud, blandt andet fordi vi har haft store rekrutteringsproblemer, der kunne tvinge os til at ændre sygehusstrukturen. Nu er jeg imidlertid så optimistisk, at jeg gerne vil slå fast, at NAU (Nyt Aalborg Universitetshospital) skal samle sygehusfunktioner, der i dag er i Aalborg, og alene det, siger Ulla Astman.. - Lukning var nødvendig. En samling af alle Aalborg-funktioner var oprindelig planlagt i forbindelse med Aalborg Øst-byggeriet, men regeringen forlangte af økonomiske grunde, at de nyeste dele af universitetshospitalet ved Hobrovej skulle fortsætte sideløbende. I det netop indgåede budgetforlig er det aftalt at undersøge, hvad det økonomisk vil betyde, hvis man vender tilbage til plan A og med det samme samler alle funktioner i Aalborg Øst. . 
          . 
          . 
          . I valgprogrammet lægges der også op til at indrette sundhedsvæsenet, så dem med det største behov får mest hjælp. Det sker ud fra en tankegang om, at lighed ikke er at give alle det samme. . Samtidig vil Socialdemokratiet have en anlægslov og dermed penge til en tredje Limfjordsforbindelse ved Aalborg nu, ligesom man vil arbejde for mere kollektiv trafik og flere erhvervsuddannelser, fremgår det af valgprogrammet..