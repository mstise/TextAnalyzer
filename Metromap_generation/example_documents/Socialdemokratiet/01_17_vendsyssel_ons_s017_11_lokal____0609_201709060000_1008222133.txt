Sort og hvidt svar om plejecentre. PLEJECENTRE: Gitte Krogh har svaret på spørgsmål fra Kurt Kristensen om plejecentrene, og som medlem af ældreomsorgsudvalget i Brønderslev Kommune, sidder jeg og tænker mit om svarene. Jeg oplever dem som noget unuancerede.. Selv om Gitte Krogh afviser der skal lukkes kommunale plejehjemspladser, har et borgerligt flertal i ældreomsorgsudvalget besluttet at lukke pladser på plejecentrene i Hjallerup, Klokkerholm, Jerslev og Øster Brønderslev, så de alle kan ende med 17 pladser. . I realiteten sker der det, at der ikke indskrives på ledige pladser på disse plejecentre, selv om der er borgere som ønsker det.. Det er på den baggrund der er tomme boliger på Stengaarden, hvor mulighed for at omdanne fire af dem til ældreboliger er sendt til høring hos personalet. Det er en god ide, hvis personalet kan se at det kan fungere på ordentlig vis for borgere i både ældreboliger og plejecenterpladser, at der bor borgere som tilbydes vidt forskellig service, dør om dør på et plejecenter. Det er altså ikke besluttet, selv om det præsenteres som sådan, da udvalget alene har det til høring.. Endelig så glæder jeg mig til at høre hvad Gitte og Venstre vil på plejehjemsområdet, for jeg ved det ikke, selv om jeg er i udvalget sammen med Gitte Krogh. Fra Socialdemokratiet har vi peget på en konkret løsning af udfordringen med overkapacitet, i takt med at der åbnes friplejehjem i Asaa og i Brønderslev (NORDJYSKE 29.06.2017).. Jeg ser da frem til at høre, hvad Venstre konkret vil, så borgerne og jeg, kan få at vide hvad planer Venstre har for de kommunale plejecentre, og at vi forhåbentlig kan samarbejde om en fremtidig struktur..