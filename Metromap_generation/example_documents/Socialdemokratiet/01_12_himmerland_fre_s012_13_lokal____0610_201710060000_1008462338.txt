Budget på plads i Rebild Kommune. REBILD: Et stort flertal på 24 i Rebild Byråd har onsdag aften ved et knap syv timer langt budgetseminar på rådhuset i Støvring indgået budgetforlig for 2018-21..  Det er Dansk Folkeparti, Den sociale fællesliste, Det konservative folkeparti, Oplandslisten, Radikale Venstre, Socialistisk Folkeparti, Socialdemokratiet, Venstre og løsgængerne Anders Norup og Søren Konnerup. - Med budgetaftalen gør vi Rebild Kommune endnu mere attraktiv som tilflytterkommune, og samtidig sikrer vi endnu bedre vilkår for børn, unge og ældre, siger borgmester Leon Sebbelin, og tilføjer:. - Vi foretager betydelige investeringer i infrastruktur og i nye børnehaver og skoler, så vi har de rigtige tilbud til både nye og nuværende borgere. Samtidig har vi investeret i lokalsamfundene bredt over hele kommunen.. Positivt udgangspunkt. Udgangspunktet for budgetlægningen for 2018 har været forholdsvis positivt som følge af en generelt solid økonomi og en gunstig økonomisk udvikling. . Rebild Kommune er nemlig inde i en positiv udvikling, hvilket kommer til udtryk i en meget lav ledighed, en høj erhvervsfrekvens, mange nye indbyggere, attraktiv bosætning og en generelt sund befolkning.. Samtidig står kommunen overfor store investeringsbehov og naturligt stigende driftsudgifter i forlængelse af den store tilflytning. . Blandt andet er der afsat 24 mio. til øget skolekapacitet i Støvring.. - Det fordeler sig med 8 mio. i 2020 og 16 mio. i 2021, men om der bliver tale om byggeri af en helt ny skole eller udvidelse af de to eksisterende er der overhovedet ikke taget stilling til i forbindelse med budgetforhandlingerne, påpeger Leon Sebbelin.. For at imødekomme alle de nye tiltag og investeringer, har det derfor også været nødvendigt at reducere budgetterne på nogle områder. . Forligspartierne er dog enige om at der med budgettet for 2018 er tale om et ansvarligt budget, som både sikrer velfærdsområderne og samtidig sikrer mulighed for fortsat vækst og udvikling. . Stigende befolkningstal et plus. Der er to måder en kommune kan vælge at lave budget på, nemlig statsgaranteret eller selvbudgettering.. Oprindelig tog økonomiudvalget udgangspunkt i en statsgaranti for skatter, tilskud og udligning, men ved det aktuelle budgetforlig er grundlaget i stedet blevet selvbudgettering.. - Det sker fordi vi lige nu per 1. oktober er 197 borgere foran det statsgaranterede beregningsgrundlag på 200 nye indbyggere. Totalt er befolkningstallet i Rebild . Kommune i år frem til 1. oktober nemlig øget med 397, og vi plejer generelt ikke at opleve en fraflytning i efteråret i Rebild Kommune, forklarer borgmesteren.  . Enhedslisten ikke med i forlig. Som enlig repræsentant for Enhedslisten i byrådet valgte Bent Skovgaard Olsen at forlade budgetforhandlingerne på rådhuset inden de var afsluttede tæt på midnat.. Det skete ifølge en efterfølgende pressemeddelelse fordi han følte at budgettet . vil give med den ene hånd og tage med den anden. . Dertil kom blandt andet at Enhedslisten ikke kunne få opfyldt et ønske om at få afsat midler til flere sagsbehandlere i forhold til børnesager og til fritidspas til . børn. . - Vi ønskede også en investeringsmodel med flere rådgivere på jobcenter. Men for at være med i budgetaftalen skulle vi acceptere rammebesparelser samt acceptere besparelser i budget 2019, påpeger Bent Skovgaard Olsen i pressemeddelelsen og tilføjer blandt andet:. - Udover disse punkter ønskede vi i forbindelse med budgetforhandlingerne at afsætte midler til klimarenovering, sikring af rent drikkevand samt naturpleje. Vi er glade for at beløbet til Klima Rebild fordobles, men når det gælder klima og miljø er der nærmest ingen fokus på disse udfordringer i budgettet..