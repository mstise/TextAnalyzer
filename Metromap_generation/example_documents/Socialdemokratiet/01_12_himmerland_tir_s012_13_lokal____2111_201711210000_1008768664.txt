Ingen omvendt Robin Hood . FOLKESKOLE: Er folkeskolen dyrere i Mariagerfjord end i andre kommuner? Det forholder jeg mig ikke til, for der kan være mange grunde til, at et skolevæsen er dyrere end andre steder fx om administrationen medregnes, og om man prioriterer at bevare mindre og lidt dyrere skoler. . I Socialdemokratiet mener vi, at det nuværende antal skoler er passende. Vi er ikke blinde overfor, at nogle skolers økonomi er under pres, og derfor vil Socialdemokratiet give tildelingsmodellen et serviceeftersyn, for at sikre os, at pengene bliver fordelt, så økonomien hænger sammen på alle skoler.. Det vi forholder os til i Socialdemokratiet er forskning og erfaringer, der med al tydelighed viser at elever, der går i mindre klasser dvs. 24 elever og derunder får et større læringsudbytte og får mere opmærksomhed af læreren. . Vi mener ikke, at det er rimeligt, at ens barns mulighed for succes afhænger af, om man er født i en lille eller en stor årgang. Færre elever vil givetvis også lette inklusionsopgaven.. Socialdemokratiet har vurderet, at når løftet er fuldt implementeret, vil det årligt koste ca. 5 millioner. Det er mange penge, men en forholdsvis lille investering, når det handler om vores børns læring og trivsel. . Desuden har vi en tro på at vores vision på skoleområdet vil gøre os mere attraktive i forhold til at få børnefamilier til at bosætte sig i Mariagerfjord Kommune.. Vi går med livrem og seler, når vi siger, at det koster 5 millioner. Men på baggrund af ovenstående positive sideeffekter, kan sagtens vise sig at ende som et plus regnestykke for alle parter..