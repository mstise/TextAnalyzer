Flertal vil vende kvoteflygtninge ryggen. INDLAND: Et flertal af politikerne på Christiansborg er klar til at ændre udlændingeloven, så det fremover bliver nemmere at sige nej til at modtage de såkaldte kvoteflygtninge.. Danmark skal i dag tage 1500 kvoteflygtninge fordelt over en treårig periode, men det bliver der med lovændringen lavet om på.. Fremover skal den siddende minister på udlændingeområdet kunne tage stilling til antallet år for år.. Idéen kommer fra integrationsminister Inger Støjberg (V), og da Socialdemokratiet i går under førstebehandlingen af lovforslaget gav sin klare opbakning, er flertallet i hus.. Grunden til, at loven skal ændres, er ifølge Inger Støjberg den store tilstrømning af migranter i 2015, der har gjort det nødvendigt med ”et pusterum”.. Også selv om tilstrømningen af flygtninge i dag er styrtdykket, og antallet af asylansøgere er det laveste siden 00’erne.. - Men der er stadigvæk for få, der forsørger sig selv, siger Inger Støjberg.. I Socialdemokratiet peger medlem af Udlændinge- og Integrationsudvalget, Mathias Tesfaye, også på, at udfordringerne med de nuværende flygtninge skal løses, før vi kan forpligte os til at tage nye.. - Vi skal kunne følge med. Vi skal løse flere problemer, end vi skaber. Ellers skaber vi bare flere kultursammenstød, flere udsatte boligområder og større økonomiske udfordringer, siger han.. Tesfaye understreger, at Socialdemokratiet ”grundlæggende” mener, at Danmark skal modtage kvoteflygtninge og som udgangspunkt også de 500 årligt.. Det skal bare først ske, når vi har absorberet det ”ekstraordinært store” antal asylansøgere og familiesammenførte, som Socialdemokratiet mener præger samfundet i dag.. DF vil fortsat bestemme. Mens regeringen således har rygdækning fra Socialdemokratiet, kniber det mere med de sædvanlige støtter fra Dansk Folkeparti.. Her hælder man ifølge udlændingeordfører Martin Henriksen til at stemme nej til forslaget, fordi det er for uklart formuleret.. Ifølge Henriksen vil lovforslaget give den siddende minister på udlændingeområdet mulighed for at skrue op og ned for kvoteflygtningene uden at skulle spørge i Folketinget.. Og det frygter han kan føre til, at en mere flygtningevenlig minister i fremtiden pludselig kan åbne op for at tage flere end 500 kvoteflygtninge på et år. . Derfor vil han have forslaget ændret, så det fremgår entydigt, at der er et loft på . 500 kvoteflygtninge om året.. - Jeg vil minde ministeren om, at det er uklogt af en borgerlig regering at begynde at føre asylpolitik uden sit parlamentariske grundlag, Dansk Folkeparti, lyder Henriksens advarsel.. Ændringen af loven kommer efter en periode, hvor Danmark siden starten af 2016 har sat modtagelsen af kvoteflygtninge på pause.. Eneste land. Det er vi det eneste land i Norden, der har gjort, og det bekymrer FN’s flygtningeorganisation, UNHCR.. - Det beklager vi meget, for vi står i en situation, hvor der faktisk er behov for flere pladser til kvoteflygtninge og ikke færre, siger UNHCR’s danske talsperson, Elisabeth Arnsdorf Haslund.. - Det er nødvendigt globalt at dele ansvaret, så de lande i nærområderne, der huser rigtig mange flygtninge, ikke står alene, siger hun. . UNHCR vurderer, at der næste år er behov for omkring 1,2 millioner pladser.. Og selv om de 500 danske kvoteflygtninge i den sammenhæng kun udgør en brøkdel af behovet, så er de danske pladser vigtige, mener Elisabeth Arnsdorf Haslund:. - Én ekstra plads er stadigvæk én ekstra flygtning, som kan komme i sikkerhed og få en holdbar løsning for fremtiden. Enhver plads tæller, så vi appellerer kraftigt til, at Danmark genoptager kvoteprogrammet..