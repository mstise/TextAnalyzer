Både pisk og gulerod. LÆGER: Lægepraksissen i Gedsted er til salg og skal afhændes ved nytår. Doris Lauritsen (S) og Mogens Ove Madsen (S) har garanteret borgerne et lægetilbud efter 1. januar, velsagtens i form af en regionsklinik.. Gedsted-lægens farvel er selvfølgelig et problem, som skal løses, men desværre kan Socialdemokratiets melding blokere et salg. . Region Nordjyllands garanti kan få private læger til at holde sig tilbage fra at købe praksissen, fordi lægerne kan tjene flere penge, hvis regionen tvinges til at indløse sin garanti 1. januar.. I så fald påføres regionens skatteydere unødvendige udgifter, og for borgerne i Gedsted og omegn er en regionsklinik alligevel kun en nødløsning. . Det er ikke godt nok for borgerne at få en regionsklinik, hvor læger på midlertidige vagter bliver som efterårets trækfugle.  Borgerne kan med rimelighed forvente at kende deres personlige læge.. Dansk Folkeparti ønsker at kombinere gulerod og pisk. . Vi går ind for, at nyuddannede læger bør aftjene en slags værnepligt, hvilket kun er rimeligt, når disse læger har fået en dyr uddannelse af skatteyderne.. Derudover bør den nye læge i Gedsted selvfølgelig have tid og gode penge for at hjælpe Vesthimmerlands borgere i længere tid end bare en kort vagtvisit..