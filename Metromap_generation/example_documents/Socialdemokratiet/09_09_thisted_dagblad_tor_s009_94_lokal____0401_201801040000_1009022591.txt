Torsten Schack skyder tilbage . THISTED: Folketingsmedlem Torsten Schack Pedersen (V) forstår frustrationen hos fællestillidsmanden på Tican i sagen om hjemsendelsen af Mohamed Diriye Ibrahim, men han sender ”bolden” retur til et flertal uden om regeringen:. - Det var blandt andre Socialdemokratiet og DF, som var med til at hæve beløbsgrænsen for at kunne få lov til at blive i Danmark, hvis man havde fast arbejde, siger han og henviser til de 400.000 kroner, der nu er grænsen.. - Det må de forklare.. Torsten Schack Pedersen forklarer, at der i beskæftigelsesministeriet nu arbejdes med at se på reglerne.. Ib Poulsen fra DF fortæller, at han står 100 procent bag de stramninger, som nu betyder, at en medarbejder som Mohamed Diriye Ibrahim hos Tican skal sendes hjem.. Tican overlever nok. - Der har været alt for meget ”laden stå til” og vi skal beskytte vores land, siger han og mener, at Tican nok overlever selv om de må sige farvel til en enkelt ansat.. Han mener heller ikke, at der skal være en fleksibilitet i reglerne om ophold hverken om beløb eller længden af fast arbejde.. - Det har vi myndigheder til at vurdere, siger han om risikoen ved at sende folk retur til Somalia.. Det har ikke været muligt inden deadline at få en kommentar fra Simon Kollerup fra Socialdemokratiet..