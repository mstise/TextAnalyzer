Ondsindede
DF-ønsker. FLYGTNINGE: Så er finanslovsforhandlingerne i gang. Populært sagt: Danmarks budget for 2018. Alle de berørte partier kommer med deres forslag og ønsker. Undtagen DF. De har som sædvanlig kun ét virkeligt ønske, hvis de skal ”hjælpe” regeringen igennem: stramninger (igen-igen) på udlændingeområdet (læs: flygtningeområdet). Deres ”opgave” er at gøre livet så surt som muligt for mennesker, der er flygtet fra krig, trusler på livet, tortur, sult osv. Selv børnene må bøde for flygtningenes ”forbrydelser”: at søge asyl (læs: beskyttelse) i Danmark. Det er kvalmende, hvad dette parti, det mest højreorienterede, der nogensinde har haft sæde i det danske folketing, kan komme med af ondsindede ”ønsker”. Gid Socialdemokratiet er færdig med at følge i hælene på dette parti? Stuerene bliver de aldrig!.