K: For få p-pladser i    lokalplan. AALBORG: Den nye byrådsperiode blev i går skudt i gang med det første ordinære byrådsmøde. . Samtidig var det debut til 10 nye byrådsmedlemmer, ligesom der grundet vælgernes dom var holdt flyttedag på pladserne. Eksempelvis fylder Socialdemokratiet nu noget mere i salen med 17 ud af 31 pladser i byrådet. De nye byrådsmedlemmer fik udover deltagelsen i et større kommunalt fotoshoot også en forsmag på, hvad der bl.a. venter de næste fire år. Nemlig lokalplaner i lange baner. By og landskabsrådmand Hans Henrik Henriksen (S) sagde det lige ud undervejs på gårsdagens møde efter en lang række lokalplaner og noget, der lignede en lang enetale.. - I kan lige så godt vænne jer til, at det er undertegnede, der snakker meget, sagde Hans Henrik Henriksen. . Thomas Krarup (K) var dog også en af dem, der tog ordet, og han stemte imod en lokalplan for en ny randbebyggelse på hjørnet af Nibevej og Hobro, hvor der bl.a. har været en lille garage. . Der har været arbejdet med lokalplanen stort hele sidste byrådsperiode, og i går nåede den så i mål med et flertal. Planen åbner op for, at der etableres bygninger med erhverv i stueetagen og 40-50 boliger i resten af byggeriet på hjørnet, hvor der i dag bl.a. er en lille værkstedbygning med en meget stor burgerreklame på taget. . Massive p-problemer . - Udfordringen her er ikke projektet som sådan, men problemet er det, som indsigelserne rent faktisk peger på, at der kommer til at være massive parkeringsproblemer, sagde Thomas Krarup. . Han peger på, at der etableres en parkeringsplads til hver ottende bolig i nybyggeriet.. - Det er bare sådan, at det har man besluttet i parkeringsstrategien, som Det Konservative Folkeparti tidligere stemte imod, fordi vi mener, at det er alt for få parkeringspladser til otte boliger. . Thomas Krarup er overbevist om, at frygten for p-problemer kommer til at holde stik.. - Lige nøjagtig her bygger man så mange og så små boliger, som gør, at der bliver bygget så få parkeringspladser, at det simpelthen bliver en konkret problemstilling, som burde gøre, at man tog højde for den trafik, der kommer, og at man sagde, at der skal bygges flere parkeringspladser. . God kollektiv trafik. Hans Henrik Henriksen pegede omvendt på, at der til gengæld er meget gode muligheder for at benytte kollektiv trafik i området.. - Det her følger den parkeringsnorm, som vi har vedtaget, det er jeg udmærket klar over. Men jeg synes også, at det er vigtigt at præcisere, at når man lige nøjagtigt er på Hobrovej, så er det nok det sted, hvor der er den højeste frekvens af bybusser og regionalbusser, sagde Hans Henrik Henriksen. . Borgmester Thomas Kastrup-Larsen (S) pegede på en alternativ parkeringsmulighed. . - Vi må se, om der kommer p-kaos eller der kommer til at være god ro og orden. Men man må sige, at lige i nærheden ligger også ganske store parkeringspladser, som man ikke råder over, men som der sikkert er folk, der kunne finde på at bruge som parkeringsplads, sagde Thomas Kastrup-Larsen..