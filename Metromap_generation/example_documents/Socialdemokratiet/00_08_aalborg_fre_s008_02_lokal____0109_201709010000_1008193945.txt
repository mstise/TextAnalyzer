- Behov for, at der   sker noget. NØRRESUNDBY: Fremtiden for Løvvangområdet var til debat på det seneste byrådsmøde.. Efter at et flertal sidste år besluttede at lukke Løvvangskolen, og forligspartierne afsatte 10 mio. kr. i 2019 og 11 mio. kr. i 2020 til investeringer i området, er det tid til at se på fremtiden. Derfor godkendte byrådet et kommissorium for arbejdet fremadrettet. . - Der er i hvert fald behov for, at der sker noget deroppe. Det siger jeg, fordi det her kommissorium går på to ben. For det første skal vi se på, hvilke store planer vi skal lave, og hvilke investeringer vi skal lave for de 21 mio. kr. i området. Men vi skal også se på midlertidigheden, for hvordan skal vi sikre, at den her store skole, der fra 2017 til 2019 har nogle få specialelever til at gå deroppe. Hvordan bliver det ikke en tom spøgelsesbygning, som bare står der, sagde sundheds- og kulturrådmand Mads Duedahl (V). . En arbejdsgruppe på tværs af forvaltningerne har været nedsat til arbejdet og bl.a. kommet frem til, at der arbejdes på at skabe grobund for, at Løvvangen og det øvrige Nørresundby åbner sig mod hinanden. Desuden skal arbejdet fremadrettet undersøge områdets tilbud og komme med konkrete forslag til indsatser. Endelig skal der findes forslag til en midlertidig anvendelse af den delvis nedlagte skole samt en sikring af, at ”forhindre uønsket adfærd i form af hærværk eller uheldige miljøer”. . - Der er en lang række opgaver, der ligger i pipelinen for, at det her kan blive en succes. . Socialdemokratiet pegede på, at det er vigtigt, at skolebygningerne, der først nedrives efter august 2019 bliver brugt indtil da.. Et aktiv for området. - I perioden imellem er det selvfølgelig vigtigt for hele området og hele byen, at skolen ikke bare står øde hen, men at den tænkes ind som et aktiv for området, sagde Helle Frederiksen (S).. Cæcilie L. Andersen (EL) pegede på vigtigheden af at bevare områdets tilbud i form af bl.a. bibliotek. . Lasse Frimand Jensen (S) understregede vigtigheden af, at lokalområdet inddrages i planerne, ligesom han foreslog, at man midlertidigt kunne bruge bygningerne som sommerskole eller en bazar for erhvervsdrivende.. - Et eller andet der kunne skabe noget liv, noget spændende og anderledes i Løvvangen, sagde Lasse Frimand Jensen.. I kommissoriet er lokale graffiti-kunstneres behov for husly i de kolde måneder også nævnt som en af mulighed.. Jens Toft-Nielsen (SF) opfordrede også til, at Sundby Hvorup Boligselskab inddrages. Boligselskabets afdeling 12 i skolens baghave er nemlig kommunens stør. ste almene boligafdeling med 815 lejemål og bygningen kaldet Kvarterets Hus, der bl.a. indeholder en café . - Min drøm kunne være, at den måde, som Trekanten er begyndt at fungere på, kan overføres til Løvvangområdet med mange forskellige funktioner i området, sagde Jens Toft-Nielsen med henvisning til Kvarterets Hus.. Han mener, at stedet skal bruges til at lave et kraftcenter for området.. I øvrigt nedlægges Løvbakken som tidligere omtalt, men stedet genopstår som ungeaktivitetshus med aktiviteter for 14-18 årige..