S-spidskandidat er klar til endnu tørn. MORS: 61-årige Viggo Vangsgaard (S) er klar til endnu en tørn i spidsen for Socialdemokratiet, selvom han tabte borgmesterdysten til Hans Ejner Bertelsen (V). Socialdemokratiet får fremover seks mandater i kommunalbestyrelsen mod otte i den foregående periode. I forhold til kommunalvalget i 2013 er der dog kun tale om en tilbagegang på et mandat, idet man fik tilført Jens Dahlgaard, som oprindelig var valgt for Demokratisk Balance.. - Vi har fået 3561 stemmer i alt, men mistet 215 ved dette valg. Vi har ligget stabilt i landområderne, men vi er gået tilbage i Nykøbing, sagde han.. Tilbagegangen tilskrev Viggo Vangsgaard blandt andet en lavere stemmeprocent. . - Vi er gået til valg på at øge velfærden blandt andet på ældreområdet. Det har Venstre ikke ønsket, og det har vælgerne åbenbart foretrukket, konstaterede han. . Valgresultatet får ikke Viggo Vangsgaard til at overveje at stoppe i kommunalpolitik. . - Aldersmæssigt er jeg klar til fortsat stå i spidsen for partiet lokalt. Men vi skal have et gruppemøde i morgen, hvor det afgøres, hvem der skal det fremover sagde Viggo Vangsgaard. . Han fortryder ikke, at han i valgkampen pegede på en . anden borgmesterkandidat end sig selv; nemlig Ellen Philipsen Dahl (DB).. - Hvis ikke vi selv kunne få borgmesterposten, var det vigtigt for os at få indflydelse på andre måder, siger han og fortsætter:  . - Valgresultatet er en del af spillets regler. Dem kender jeg. Det er syvende gang, jeg er med..