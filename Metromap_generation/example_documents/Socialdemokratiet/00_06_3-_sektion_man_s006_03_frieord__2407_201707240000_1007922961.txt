Æres den, der æres bør. GRØN OMSTILLING: Svend Auken var om nogen manden, der stod i spidsen for den grønne omstilling. Også dengang det ikke var populært og mange mente, at det var bedre at brænde noget kul af, så pyt med forureningen og den globale opvarmning. . Men hvad nu, hvis de fossile brændsler slet ikke findes? Hvordan skal vi så skaffe energi til al vores produktion, opvarmning og opladning af alle vores forskellige elektriske apparater som shavere og telefoner?.  Sagen er den, at hvis man tager en tommestok på to meter, hvor hver cm svarer til et år, så vil det vise sig, at vi mennesker stort set har forbrugt det meste af klodens energiresurser de seneste 40-50 år. Så derfor var Svend Auken jo fremsynet og udviste rettidig omhu for at sikre en grøn omstilling til sol og vind, som i fremtiden bliver de primære energikilder. . Det er der rigtig meget miljø i, men samtidig også arbejdspladser en masse. . Det har vist sig, at når Danmark har den grønne førertrøje på, har vi også kunnet eksportere den grønne omstilling til andre. . Samtidig kan vi se, at førende multinationale selskaber også har fået øjnene op for, at deres forbrugere ønsker en bæredygtig udvikling, og derfor investerer Apple og Facebook i Danmark. Og den primære årsag er helt klart, at de kan skabe bæredygtighed i deres produktion, selv om de er storforbrugere af energi – men heldigvis grøn energi. Og dermed viser de jo også, at de er meget ansvarsbevidste i forhold til den globale opvarmning. . Svend Auken sidder sikkert oppe på en lille grøn sky og tænker, at det nu ikke er helt ringe.. Man kan kun glæde sig over, at udenlandske succesvirksomheder vil oprette arbejdspladser her. . Det gør it-giganten Apple. Firmaet vil ikke bare bygge et datacenter i Viborg, da Apple udvider med et andet datacenter lige udenfor Aabenraa. . Det sønderjyske center kan blive endnu større end det i Viborg med 50-100 ansatte. . Årsagen er Danmarks førende position inden for vedvarende energi. Apple-centrene skal køre 100 pct. på grøn energi fra startfasen.. Centrene skal være hjemsted for Apples tjenester i Europa så som iTunes store, iMessage, Siri m.m., og forsyningssikkerheden og den danske interesse for vedvarende energi er hovedgrundene til, at Danmark er blevet valgt som placering. Centrene er designet på den vis, at overskudsvarme fra udstyret kan sendes videre som opvarmning i lokalområdets boliger. Hermed vil driften være fuldkommen fri for udledning fra drivhusgasser.. Derfor udtrykte energi-, forsynings- og klimaminister Lars Chr. Lilleholt sin glæde over det, han kalder ”endnu en cadeau til vores danske forsyningssikkerhed og grønne energi-teknologi” og han er stolt over, at ”Danmark er forrest i førerfeltet på de grønne energiteknologier.”. Hermed smykker ministeren og regeringen sig igen med lånte fjer. De lagde jo bravt ud med at foreslå massive besparelser på den vedvarende energi og kaldte manøvren ”grøn realisme”. Faktisk var regeringen så langt ud i sin ”realisme”, at 2025-planen fra august 2016 slet ikke nævnte grøn energi eller omstilling med et ord. . Tværtimod var hensigten at tage mange millioner fra den grønne omstilling. Det skete ved vidende, at følgen af at skære i statsstøtten til hele klima-, energi- og forsyningsområdet bliver, at Danmark mister mange mulige arbejdspladser og eksportindtægter i fremtiden. . Faktum er, at hver eneste gang de borgerlige kan se deres snit til det, så skærer de i den grønne energi. I danske vindmøllekredse erindrer man sig fortsat med gysen, at Anders Fogh Rasmussen i 2001 aflyste de planlagte havvindmølleparker. . Derfor er det den værste gang hykleri, at Venstrefolkene inklusive den siddende energiminister bryder ud i jubel over, at nogle vil investere i Danmark pga. den grønne energi.. Socialdemokratiet står ved det vigtige i at få lavet en grøn omstilling, så vi fx bruger vores vindmøllestrøm i stedet for at sende den billigt ud af landet. Det kan vi gøre i vores varmesektor. Hvis disse og andre projekter, vi har sat i gang, bliver standset, vil vi blive sat flere år tilbage, og det koster danske arbejdspladser, hos for eksempel Vestas og Siemens.. Det var da heller ikke Venstre, der markerede sig som spydspidsen i dansk grøn energipolitik, men Svend Auken var miljøminister. Der var ganske enkelt ikke noget som helst, Venstre ville være med til, hvis det lugtede bare lidt af ”grøn omstilling”. De blev modstridigt slæbt til at tage et medansvar, og den er også tilfældet i dag. Dansk energi- og miljøpolitik bygger på et meget bredt forlig, som bl.a. skulle løse problemet om finansieringen af den tidligere PSO-afgift.. Alligevel skulle energi- og miljøområdet efter regeringens mening barberes for henved 340 mio. kr. i første omgang. . Det brede forlig med bl.a. Socialdemokratiet stoppede nedskæringerne. . Men vi vil skarpt gå i rette med en minister, som jubler over Danmarks ”markante miljøprofil” og ”verdens bedste energisystem” (såh? Har Lilleholt tjekket denne påstand?) – når han i realiteten konsekvent fører en helt anden politik. . Vi er glade for energiforliget. Vi er glade for den brede opbakning til forliget, som også forpligter de kommende regeringspartier. . Vi vil bare ikke finde os i, at nogen tage æren for noget, de overhovedet ikke har lod eller del i. . Og det gør Lilleholt altså uden at skamme sig. . Men så må vi lige minde ham om de gamle visdomsord: Æres den, der æres bør..