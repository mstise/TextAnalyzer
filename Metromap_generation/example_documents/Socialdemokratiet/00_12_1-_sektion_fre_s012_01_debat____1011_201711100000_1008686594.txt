Kom selv ind i kampen. FLÅDESTATION: Nu er der ingen grund til at bruge tid på Michael Brandt Bertelsens manglende erfaring og uvidenhed, som han giver udtryk for (7.11.). Han spørger, hvad Socialdemokratiets politik er, men det var jo sådan set bedre, om han kendte sit eget partis politik på området, og da han tilsyneladende ikke gør det, vil jeg gerne hjælpe ham til at forstå, hvad det drejer sig om.. I forslaget til et nyt forsvarsforlig foreslår Venstre på regeringens vegne, at der skal investeres 500 mio. kr. i Korsør og ingenting i Frederikshavn, fordi man ønsker at flytte Officersskolen på Holmen, og derved skal Center for Søopmåling, Center for Sømilitær Teknologi og Center for Dykning flyttes til Korsør. . Samtidig vil de fjerne en vigtig del af ledelsen i Frederikshavn og samle den i en 3. Eskadre i Korsør.. Det kan jeg fortælle med 100 pct.s garanti, at det vil Socialdemokratiet og Bjarne Laustsen aldrig nogensinde acceptere, og det bedste bevis på det vil komme den dag, der er en ny aftale om forsvaret. . Det er jo ikke første gang, at Venstre siger et og gør noget andet, og derfor undrer . det mig så også, at de saglige og faglige grunde, der er til at placere ovennævnte enheder i Frederikshavn, ikke er tilgodeset.. Samtidig med, at de vil flytte arbejdspladser ud til provinsen, bærer forslagene på forsvarsområdet udelukkende præg af at de skal placeres for, at københavnerne kan beholde deres job. . Og derfor kan jeg jo godt forstå, at selv når statsministeren holder pressemøde på Læsø, at han så nævner, at det også er ham Bjarne Laustsen, der vil have arbejdspladserne flyttet til Frederikshavn - og det har han da fuldstændig ret i - så hvad med, at Venstre selv kom ind i kampen? . For indtil nu har de ikke leveret noget som helst..