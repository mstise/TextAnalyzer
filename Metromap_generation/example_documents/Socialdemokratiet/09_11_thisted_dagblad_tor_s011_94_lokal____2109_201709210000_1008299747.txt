Erik Meier Carlsen om populismen. THISTED: Mandag aften 25. september inviterer TFO og Folkeuniversitetet til et foredrag på VUC på Munkevej om populisme og demokrati ved journalist Erik Meier Carlsen. Populisme er blevet et skældsord og især efter Trumps valgsejr i USA og Brexit-resultatet ved den britiske folkeafstemning om EU-medlemskabet. Mange mener, at populismen truer det vestlige demokrati med halve sandheder, manglende respekt for kendsgerninger, fremmedfjendskhed, simplificering af den politiske virkelighed og dermed en demagogisk agitation. De fleste lande i Europa har såkaldt populistiske partier på højrefløjen, nogle også på venstrefløjen.. Erik Meier Carlsen er nu cand. mag. i religionshistorie fra Københavns Universitet, men blev oprindelig uddannet journalist ved A-pressen. Han har virket som journalist, redaktør og politisk kommentator på Informatíon, Børsens Nyhedsmagasin, Det Fri Aktuelt, Ugebrevet Mandag Morgen og B.T. samt i tv, ligesom har udgivet en række bøger om politik, samfund og buddhisme. Han er en indflydelsesrig politisk iagttager og kommentator - med hældning mod Socialdemokratiet, og nogle hævder, at hans syn på populismen, som han 2005 udgav en bog om, har påvirket den socialdemokratiske markante kursskifte under partileder Mette Frederiksen. dl.. tfoinfo.dk. Foredraget ”Populisme og demokrati”. 25. september på Thy-Mors HF & VUC i Thisted.