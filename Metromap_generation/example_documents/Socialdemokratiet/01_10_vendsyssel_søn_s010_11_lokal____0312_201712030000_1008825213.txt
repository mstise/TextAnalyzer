Rønnebærrene er sure hos V. VALG: I Nordjyske 26. november tilkendegiver Venstres nye gruppeformand Anders Broholm blandt andet i interview oven på Venstres nederlag ved valget, at Venstre ikke kommer til at opføre sig som Socialdemokraterne gjorde, da de var i opposition.. ”De er sure”, sagde ræven om rønnebærrene, da han ikke kunne nå dem!. Anders Broholm har som mange andre byrådsmedlemmer fra Venstre fuldstændig fortrængt, hvorledes de kuppede sig til borgmesterposten sammen med Socialistisk Folkeparti og Konservative i forrige periode.. Venstre ville ikke det brede samarbejde i byrådet, men satsede alt på, at Lars Møller (V) kunne blive Frederikshavns nye borgmester efter Erik Sørensen (S) uanset prisen.. Når Venstre sammen med SF og Konservative fremlagde budgettet for det kommende år, var alt aftalt på forhånd. Socialdemokratiet kunne blot møde op - ”take og live it”. Denne form for politisk håndværk viser ikke vilje til et bredt samarbejde - tværtimod.. Det er formentlig forrige byrådsperiode manglende vilje til det brede samarbejde, som nu delvis fortsat erindres os vælgerne, og dermed indirekte giver Venstre bundkarakter hos vælgerne, og 3 Venstreprofiler må forlade byrådet.. Måske skulle borgmester Birgit S. Hansen (S) overveje, at ændre på konstitueringen af formandsposter. Jeg er sikker på, at Konservative og Dansk Folkeparti, der begge pegede på Birgit S. Hansen som borgmester forud for valget, gerne vil overtage Venstres to udvalgsformandsposter. Så kunne Venstre jo prøve at stå udenfor i næste byrådsperiode..