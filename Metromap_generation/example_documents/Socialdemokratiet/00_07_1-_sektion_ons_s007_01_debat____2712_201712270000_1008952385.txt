Stadig
intet svar. FLÅDEBY: Fhv. kredsformand for S i Frederikshavn, Stig E. Lundbo, efterlyser (16.12.) ”konstruktiv dialog” - udveksling af argumenter om det begrænsede emne: bevarelse af Frederikshavn som flådeby nr.1 - og mener, at jeg er uvidende om emnet. Javel!  . Selv om jeg tidligere har opfordret Lundbo til at få et svar fra S-toppen og formand Mette Frederiksen, om deres syn på Flådesta- tion Frederikshavn kontra Flådestation Korsør, har vi intet svar fået. . Derfor er jeg og andre uvidende om dette betydningsfulde svar. Også potentielle S-vælgere i Frederikshavn!. Her er så min viden om emnet: . 1. Det er bevist, at Mette Frederiksen (11.10.) er foreviget på Flådestation Korsør sammen med borgmester og tidligere forsvarsordfører i Thorning-regeringen, John Dyrby Paulsen, samme dag som den Venstre-ledede regerings udkast til nyt forsvarsforlig blev offentliggjort - og at Mette Frederiksen udtalte sig til fordel for Korsør!. 2. Det er bevist, at en delegation fra Frederikshavn Byråd med borgmester Birgit S. Hansen (S) i spidsen, 20.10. fik foretræde for Folketingets forsvarsudvalg i København for at tale Frederikshavns sag. Uden oplyst resultat!. 3. Det er bevist, at statsminister, Lars Løkke Rasmussen (V) under et besøg på Læsø (3.11.) udtalte: ”Der er ikke noget at være bekymret for vedrørende Flådestation Frederikshavn.”. Om det er noget bevis eller ej, så ramte Julius plet (14.12.), hvor han tegnede Socialdemokratiets formand Mette Frederiksen mageligt henslængt med bemærkningen: ”Nej, hvor vi hygger os.”. Jeg hygger mig ikke, kære Lundbo, når vi ikke kan få en vigtig brik i det kommende forsvarsforlig, S og dets top til at bekende kulør i forholdet vore to flådestationer imellem inden forsvarsforliget. . Jeg formoder, jeg er enig med Lundbo, da vi begge er venner af Flådestation Frederikshavn og ønsker god jul..