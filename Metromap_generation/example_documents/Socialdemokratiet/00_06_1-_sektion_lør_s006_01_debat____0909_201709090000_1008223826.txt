Regionerne
bør lukkes. BUREAUKRATI: DF vil gerne afskaffe topbureaukratiet i Danske Regioner for derved at forbedre sygehusene.. Vi er særlig egnede til at føre sparekniven med kirurgisk præcision, for i modsætning til Socialdemokratiet er vi ikke filtret ind i det store regionsbureaukrati.. Omvendt vil vi ikke refleksafvise Socialdemokratiets indvendinger, for sparekniven skal føres med rettidig omhu.. Eksempelvis tror regionskandidat Mogens Ove Madsen (S, tidligere SF) ifølge NORDJYSKE (2.9.) ikke på, at der kan spares penge ved at lukke ned for regionstoppen og alle dens millionlønninger.. Selvfølgelig kan der det. Bureaukraterne i Region Nordjylland bør ikke få lov at spare mere, når mange almindelige nordjyder har alt for langt til egen læge, og når nordjyske sygeplejersker advarer om ”undtagelsestilstand” på sygehusene.. 16.8. argumenterede Mogens Ove Madsen mod DF’s forslag ved at henvise til norske og engelske erfaringer. Behændigt undlod han at nævne Sverige og Finland, og dermed ser Mogens Ove Madsen ikke hele billedet.. Det viser sig, at andre lande har blandede erfaringer med counties, fylker, län, og hvad deres regionale enheder ellers hedder.. Derfor er vi i DF nået til den konklusion, at det er bedst at lukke regionerne og overføre deres opgaver til staten eller lokale enheder. Det behøver ikke ende i centralisering, som Socialdemokratiet tror. Helt overordnet ønsker DF at løse de nærmest konstante samarbejdsproblemer mellem kommuner, regioner og stat. . Problemerne bunder desværre ofte i, at hver af de tre parter laver kassetænkning i egen interesse uden at varetage patienters og skatteyderes tarv. Den kritik tror vi, mange nordjyder er enige med os i..