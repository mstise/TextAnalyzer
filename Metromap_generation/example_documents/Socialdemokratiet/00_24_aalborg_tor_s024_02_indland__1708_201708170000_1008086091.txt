S vil sprede fiskekvoterne. INDLAND: Retten til at fiske skal vristes ud af hænderne på de såkaldte kvotekonger og gives til et større antal - gerne yngre - fiskere.. Det mener Socialdemokratiet, som dermed vil tilbagerulle den koncentration af fiskekvoter, som en rapport fra Rigsrevisionen netop har afdækket.. Koncentrationen er sket i strid med det, et politisk flertal har ønsket, og Rigsrevisionen retter en skarp kritik af forvaltningen af området.. - Det er chokerende, at man gennem en lang årrække har arbejdet imod de intentioner, Folketinget og skiftende ministre har haft, om at kvoterne ikke måtte koncentrere sig på for få hænder, siger fiskeriordfører Simon Kollerup (S).. Derfor er der også brug for en helt ny indretning af forvaltningen, mener Socialdemokratiet, som blandt andet ønsker et kvoteregister, årlige afrapporteringer til Folketinget og månedlige samråd med den ansvarlige minister.. Og netop et kvoteregister har længe været en mangel, mener Jesper Raakjær, som er professor ved forskningscentret Innovative Fisheries Management (IFM) på Aalborg Universitet. . - Allerede da vi indførte det nuværende system, vidste vi, at det kunne føre til en koncentration af fiskekvoter, hvilket IFM også advarede om.. - Her kunne et kvoteregister have hjulpet, fordi så ville vi have haft et konstant overblik over, hvem der ejede hvad, siger Jesper Raakjær. . Han hæfter sig ved, at forudsætningerne for fiskeri har ændret sig markant, siden Folketinget reformerede fiskeriet i 2002 ved at indføre omsættelige kvoter. . Det betyder, at fiskerne nu kan købe og sælge kvoter - altså rettigheder til at fiske en bestemt mængde og type fisk.. Hvis man fra politisk hold gerne vil ændre udviklingen, så flere får chancen som fisker, må man finde et acceptabelt niveau for, hvor meget hver enkelt båd må fange, mener han. . At Danmark har fået individuelle kvoter har dog ikke kun skabt lønsomhed i fiskeriet. Det har også gjort det nemmere at kontrollere, hvor meget der bliver fisket, mener professor Henrik Mosegaard fra DTU Aqua.. - Sammenlignet med i gamle dage er det blevet væsentligt sværere at undgå registrering som fisker, og dermed er det blevet nemmere at bekæmpe overfiskeri, siger han.. Den store koncentration af kvoter, der har banet vejen for de såkaldte kvotekonger, har til gengæld været med til at presse priserne på kvoter op, så kystfiskerne og de unge fiskere ikke kan følge med, mener Søren Jacobsen, som er formand for Foreningen for Skånsomt Kystfiskeri.. Koncentrationen af fiskekvoter har ført til en afvikling af det danske kystfiskeri, så 49 fiskerihavne har været nødt til at lukke, siger han. . - Jeg ser frem til, at lov og orden tilføres fiskeriområdet, så de små fiskere har en chance for at overleve, siger Søren Jacobsen.. Efter den sønderlemmende kritik af Miljø- og Fiskeriministeriet fra Statsrevisorerne vil den nyudnævnte fi. skeriminister, Karen Ellemann (V), nu lave et helt nyt system for håndteringen af fiskekvoter, siger hun.. - Vi skal have skabt en ny transparent administration af kvoterne, som alle kan have tillid til. Det vil jeg selvfølgelig inddrage Folketingets partier og erhvervet i, siger hun..