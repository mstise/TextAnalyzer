Tørklædeforbud ligner umulig mission for DF. INDLAND:  Socialdemokratiet kommer ikke til at støtte Dansk Folkepartis ønske om et tørklædeforbud blandt børn i folkeskolen.. Det siger udlændinge- og integrationsordfører Dan Jørgensen (S).. - Tørklæder har ikke samme undertrykkende effekt som burka. Derfor tænker vi, at forbud mod tørklæder er at gå for langt. . - Men vi vil gerne være med til at diskutere, hvordan vi får færre religiøse symboler i det offentlige rum - herunder tørklæder, skriver Dan Jørgensen i en sms.. Han har ikke mulighed for at stille op til interview, men tilføjer:. - Skolen er vigtig i denne sammenhæng. Her skal børn lære, at de har et frit valg. . - Piger skal frit kunne fravælge tørklæder. Det er en af grundene til, at vi har foreslået et opgør med de muslimske friskoler.. Socialdemokratiet vil lukke friskoler, der har en andel af elever med udenlandsk baggrund på over 50 procent. Det er med henblik på at lukke muslimske friskoler. . DF kunne i sidste uge konstatere, at regeringspartierne Venstre og Liberal Alliance samt Socialdemokratiet meddelte, at de stemmer for et burkaforbud - eller maskeringsforbud, som det officielt kaldes.. Dermed var fjerde gang lykkens gang for DF med et burkaforbud. Tre gange tidligere havde DF forsøgt sig, men det var altså først efter et beslutningsforslag i sidste uge, at et flertal kom på plads.. Venstre har udtalt, at man ikke går ind for et tørklædeforbud. Det samme har regeringspartneren fra De Konservative./ritzau/.