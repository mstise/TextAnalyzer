832 personer. Regeringen, Socialdemokratiet, Dansk Folkeparti, Det Radikale Venstre og Socialistisk Folkeparti indgik 21. juni 2017 en politisk aftale om yderligere at styrke bekæmpelsen af hvidvask. Samtidig har Danmark gennem lovgivning ført EU’s såkaldte fjerde hvidvaskdirektiv ud i livet herhjemme. . En lang række virksomheder skal ifølge lovgivningen vurdere, i hvilket omfang en række risikofaktorer kan gøre det muligt eller sandsynligt, at virksomheden eller dens kunde kan blive misbrugt til hvidvask eller finansiering af terrorisme. Virksomheden skal blandt andet have procedurer, der sikrer, at man kender sine kunder. Kravene til dette er skærpede, hvis en kunde tilhører den såkaldte højrisiko-gruppe. Det gør ifølge reglerne ”politisk eksponerede personer” (kaldet PEP’er). De pågældende er personer, der ”bestrider et særligt offentligt tillidshverv og som følge af dette kan være modtagelige for bestikkelse og anden korruption”.. Den ny lov udvider definitionen på disse personer, så det blandt andet også omfatter medlemmer af politiske partiers styrende organer. Finanstilsynet har netop offentliggjort listen over de aktuelle PEP’er i Danmark. Den omfatter 832 personer - folkevalgte, chefer i staten og medlemmer af partier og en række organisationers landsledelser. . Finanstilsynet har dog signaleret, at man ikke anser de danske PEP’er for at være forrest i farezonen. Derfor vil man i højere grad fokusere på, om banker og andre har styr på udenlandske kunder, der optræder på deres respektive hjemlandes tilsvarende lister.. Hele den danske liste kan ses under ”tal og fakta” på www.finanstilsynet.dk.