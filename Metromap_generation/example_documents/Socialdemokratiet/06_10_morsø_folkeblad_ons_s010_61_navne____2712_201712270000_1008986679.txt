Gik fra partipolitik til handicappede. ¤ Lars Midtiby, direktør, tidligere partisekretær, fylder torsdag 40 år.. Lars Midtiby smækkede døren til partipolitik helt i, da han stoppede som Socialdemokratiets partisekretær for at blive direktør i Danske Handicaporganisationer fra 1. april 2016.. - Det er også en slags politik, jeg skal ud og lave, nemlig at være med til at påvirke, så mennesker med handicap får gode vilkår. Men partipolitik - dér lukker jeg døren, sagde Lars Midtiby.. Før kommunalvalget i år tweetede han 20. november dagen før valget:. - Lige et sidste valgpip fra os: Stem på en politiker, der forpligter sig på at tage mennesker med handicap alvorligt. Det gør en forskel og sikrer, at flere folk med handicap får et værdigt liv, skrev Lars Midtiby.. Han havde en afgørende finger med i Socialdemokratiets kampagner ved folketingsvalgene i 2007, 2011 og 2015, EU-parlamentsvalget i 2014 og kommunalvalget i 2013.. Da han gik, forklarede Lars Midtiby, at han ikke fravalgte Socialdemokratiet. Han valgte Dansk Handicaporganisationer til.. - Jeg synes, at jeg efterlader et parti, der er i god form, selv om vi desværre ikke er i regeringskontorerne, sagde han til Ritzau.. I 2006 blev han ansat som partiets kampagnechef. Året efter blev han forfremmet til partisekretær, da Henrik Dam Kristensen var valgt til Folketinget.. Da Lars Midtiby kun var 29 år som ny partisekretær, blev han den yngste siden landsfaderen Thorvald Stauning.. I 2011 stod Lars Midtiby i spidsen for partiets valgkampagne. Selv om det sikrede Socialdemokratiet det dårligste valg i partiets historie, blev Helle Thorning-Schmidt (S) statsminister i en rød S-R-SF-regering.. I 2015 gik det stik modsat. Socialdemokratiet vandt stemmer og blev igen Danmarks største parti. Men Thorning mistede magten og blev straks afløst af Mette Frederiksen som partiformand.. Ved sit jobskifte fremhævede Lars Midtiby netop de to folketingsvalg som sine høj- og lavpunkter..