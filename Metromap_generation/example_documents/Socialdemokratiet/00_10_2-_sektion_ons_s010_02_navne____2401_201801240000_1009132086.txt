Han var Nyrups tro væbner i Folketinget. ¤ Jan Petersen, socialdemokratisk borgmester i Norddjurs Kommune, fylder torsdag 60 år.. Efter 17 år i Folketinget blev Jan Petersen ved kommunalvalget i november valgt til byrådet og blev efterfølgende borgmester.. Fagligt gjorde Jan Petersen karriere som butiks- assistent i Hornslet Brugsforening. Senere blev han faglig sekretær i HK’s uddannelsesafdeling.. I august 1998 tabte Jan Petersen kampvalget om at blive Socialdemokratiets politiske ordfører til Svend Aukens våbenbror, Jacob Buksti, med 31-29, skønt Jan Petersen var en tro væbner for statsminister Poul Nyrup Rasmussen.. Det blev udlagt som Nyrups klare nederlag til den stadigt stærke Auken-fløj, selv om Svend Auken allerede seks år forinden - 11. april 1992 - var blevet væltet som partiformand af Nyrup ved Socialdemokratiets ekstraordinære kongres i Vejle.. Før Anders Fogh Rasmussen vandt magten i november 2001, advarede Jan Petersen mod en VK-regering med støtte fra Dansk Folkeparti.. - Så vil en VK-regering ændre den sociale balance i indkomstbeskatningen. De skjuler jo ikke, at de først og fremmest vil fjerne mellemskatten på seks procent, som betales af indkomster over 164.300 kroner, sagde han til jp.dk./ritzau/.