Vil S mere bredbånd ude på landet?. BREDBÅND: Som Venstres teleordfører forslog jeg en bredbåndspulje i foråret 2015. Den gik Venstre til valg på. Socialdemokratiet var imod, men Venstre vandt valget, og Bredbåndspuljen blev gennemført, som vi havde lovet.. I august var jeg med i DR’s ”Langt fra Borgen” Her var budskabet fra landdistriktsordfører Magnus Heunicke, at der skulle flere penge til puljen. Men budskabet mangler dog konkret handling. For i Socialdemokratiet såkaldte ”finanslovsudspil” er der 0 kr. til at øge Bredbåndspuljen. Det er måske ikke så underligt, da vi efterhånden er vant til ufinansierede løfter fra Socialdemokratiet. . Men mere besynderligt er det dog, at Socialdemokratiets it- og teleordfører Karin Gaardsted gentagne gange har ytret sig ekstremt negativt omkring bredbåndspuljen. ”Det skal ikke være nogen hemmelighed, at Socialdemokraterne mener, det er en uskik at anvende skattekroner til udbredelse af internet i Danmark”’ lød det fra partiets it- og teleordfører i 2016.. Men Magnus Heunicke som landdistriktsordfører kritiserer regeringen for ikke at bruge nok penge på bredbåndspuljen.. Det hænger jo slet ikke sammen. Hvad er Socialdemokratiets politik på området? Er det en uskik at bruge skattekroner på at sikre bredbånd til områder uden dækning, eller er Bredbåndspuljen en god idé? Jeg aner det ikke!. Måske partiformand Mette Frederiksen kan skabe klarhed over partiets politik. For budskaberne fra landdistriktsordføreren og it- og teleordføreren er fundamentalt modstridende! Om end partiets finanslovsforslag viser, at landdistrikterne må seje deres egen sø.. I Venstre har vi til gengæld et klart svar. Teleselskaberne skal levere det meste, men der er områder, hvor det ikke kommercielt er rentabelt for selskaberne at investere. Derfor har vi lavet Bredbåndspuljen. For alle i Danmark skal have hurtigt bredbånd.. Men hvad mener Socialdemokratiet egentligt? Vil partiet bredbånd til alle danskere - eller er det bare tom snak?.