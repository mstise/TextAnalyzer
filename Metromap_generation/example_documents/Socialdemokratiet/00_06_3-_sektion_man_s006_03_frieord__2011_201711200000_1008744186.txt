Psykiatri et vigtigt område. INDSATSOMRÅDE: Psykiatrien er for Socialdemokratiet et vigtigt indsatsområde. Der er igennem de senere år sket en udvikling af de psykia- triske tilbud, især med et øget fokus på mindre tvang og mindre medicinering. Det fokus vil vi fortsat have både regionalt og på landsplan. Samtidigt skal der fortsat arbejdes på initiativer, bl.a. til at sikre kvalificeret arbejdskraft i psykia- trien, til at nedbringe overdødelighed blandt psykia- triske patienter og til at forbedre samarbejdet mellem region og kommune, så ingen falder mellem to stole, bl.a. patienter med dobbeltdiagnose.. På trods af det øgede fokus, er det somatiske og det psykiatriske område dog stadigt langtfra ligestillede. Dette gælder særligt i forhold til den overordnede økonomiske ramme. Det er således ofte, at tiltag på det psykiatriske område finansieres via satspuljemidlerne og dermed ikke som varige initiativer. Det vil vi gøre op med. . Der skal i de fremtidige overordnede økonomiaftaler mellem regionerne og regeringen være midler til udbygning af psykiatrien, således at initiativer ikke bliver underlagt puljetyranniet og dermed ikke kan fastholdes uden besparelser andre steder efter projektmidlerne er udløbet.. Vi mener at der er brug for et nationalt fokus og vil arbejde for, at der landspolitisk udarbejdes en ”Psykiatriplan 2”, der for alvor sætter psykiatrien på dagsordenen og sikrer reelle nye midler til psykiatrien, i stedet for en udvikling, der bygger på midlertidige puljemidler, som det ofte har været tilfældet..