Egholm-linje støttes af hver    anden vælger . NORDJYLLAND: En tredje Limfjordsforbindelse deler fortsat - på mere end én måde - vandene i Nordjylland. . Ganske vist har borgmestre og regionsrådsformand sendt det fælles signal, at man ønsker en ny forbindelse, der skal gå vest om Aalborg via øen Egholm - et signal, som i 2014 fik et flertal på Christiansborg til at lægge sig fast på denne linjeføring uden dog at bevilge dé penge, det vil koste at anlægge vejen. Men de nordjyske folkevalgte har anno 2017 kun cirka halvdelen af borgerne bag sig i den melding, de i sin tid kom med, viser en meningsmåling, som Jysk Analyse har lavet for NORDJYSKE.. Jysk Analyse har spurgt et repræsentativt udsnit på 1019 stemmeberettigede nordjyder, om de synes, det er en god eller dårlig idé, hvis forbindelsen skal gå over Egholm. 48 pct. svarer, at det er en god idé, mens 27 pct. finder ideen dårlig. 10 pct. svarer, at det hverken er godt eller dårligt, mens andre 15 pct. svarer ”ved ikke”.. Så groft sagt kan man sige, at én fjerdedel ikke forholder sig entydigt, en anden fjerdedel er imod, mens de resterende to fjerdedele - altså halvdelen - er for. . Blandt de yngre og ældste er der ifølge målingen en klar overvægt af tilhængere af en Egholm-løsning. Modstanderne findes i særlig grad i aldersgruppen fra 50 til 59 år. Her synes 40 pct., at en Egholm-løsning er en dårlig idé, mens 38 pct. støtter den.. Hver tredje S-vælger er imod. Senioranalytiker Jørgen Haller fra Jysk Analyse har også krydskørt svarene med deltagerne politiske tilhørsforhold. Her viser det sig, at ikke alle partier er 100 pct. på bølgelængde med deres vælgere i spørgsmålet. Eksempelvis mener 31 pct. af de socialdemokratiske vælgere, at en Egholm-forbindelse er en dårlig idé, selv om partiets erklærede politik er det modsatte. Modsat forholder det sig i Enhedslisten, der hører til de mest udtalte modstandere af forbindelsen. Ikke desto mindre svarer 34 pct. af dem, der ville stemme på partiet, at en Egholm-forbindelse efter deres mening er en god idé.. I målingen blev deltagerne også spurgt om deres holdning til et forslag, der er dukket op i valgkampen, nemlig at genoverveje beslutningen om en fjordforbindelse via Egholm. Ideen er blevet luftet af Radikale Venstre, men undsagt af socialdemokrater og Venstre-folk. Ikke desto mindre er der blandt begge sidstnævnte partiers vælgere 42 pct., som svarer, at det vil være en god idé at genoverveje Egholm-løsningen.. Samlet set svarer 42 pct., at det kan være fornuftigt at se på sagen igen, mens 34 pct. svarer nej. Otte pct., at ideen hverken er god eller dårlig, mens 16 pct. svarer ”ved ikke”. Også her er det gruppen af 50-til 59-årige, der i særlig grad skiller sig ud. Her - hvor altså begejstringen for linjeføringen var mindst - er overvægten størst af vælgere, der finder det fornuftigt at genoverveje beslutningen.. Brugerbetaling?. Endelig har Jysk Analyse bedt analysens deltagere forholde sig til et emne, der især det seneste år har været diskuteret livligt, nemlig om det vil være godt eller skidt at lade en ny fjordforbindelse helt eller delvist finansie. re gennem brugerbetaling. Sidste sommer loddede daværende transportminister Hans Christian Schmidt (V) stemningen hos regionsrådsformand Ulla Astman (S) og de nordjyske kommuners formand, borgmester Mogens Gade (V). Også flere nordjyske folketingsmedlemmer har luftet tanken. . Hans Christian Schmidt havde helt konkret til hensigt at søsætte to-tre infrastrukturprojekter med dette form for finansiering, og et af dem kunne altså, foreslog han, være en tredje Limfjordsforbindelse. Projektet kunne sandsynligvis derved realiseres hurtigere end ellers.. Efter drøftelser blandt borgmestre og regionsrådsformand blev svaret et nej. Kun hvis det blev statens generelle linje at anvende brugerbetaling, ville man være med - Nordjylland skulle ikke gå enegang, var opfattelsen.. I sidste uge luftede Venstres spidskandidater i kommuner og region så igen tanken om brugerbetaling. . Det skete i et fælles debatindlæg i NORDJYSKE. . Jysk Analyse har spurgt et repræsentativt udsnit af de stemmeberettigede, hvad de mener om at lade bilisterne betale for at benytte en ny vestforbindelse. . Vil det være en god eller dårlig idé, hvis man finansierer en kommende forbindelse med brugerbetaling, spurgte analyseinstituttet.. Samlet set svarede 59 pct., at det ville være en dårlig idé, mens 24 pct. omvendt svarede, at det ville være en god idé. Seks pct. fandt hverken ideen god eller dårlig, mens 11 pct. svarede ”ved ikke”. . Modstanden mod brugerbetaling er lidt mindre blandt 60- til 69-årige end blandt de øvrige aldersgrupper, men ellers er der ikke de store udsving. . Det er der til gengæld, hvis man krydskører svarene med, hvilket parti deltagerne vil stemme på.. Der er meget klart nej til brugerbetaling blandt Enhedslisten og SF’s vælgere. Også et markant flertal blandt de, der agter at stemme på Socialdemokratiet, Det Konservative Folkeparti, Liberal Alliance og Dansk Folkeparti, vender tommelen nedad. Der er dog blandt de socialdemokratiske vælgere og blandt de konservative vælgere en femtedel, der siger, at brugerbetaling er en god idé, og hos DF-vælgerne siger en tredjedel det samme.. Hos Venstre-vælgerne er der 47 pct., der svarer, at brugerbetaling er en dårlig idé, men en relativt stor gruppe Venstre-vælgere - 33 pct. - svarer, at de synes, det er en god idé.. Blandt de radikale vælgere er der omtrent lige mange for og imod brugerbetaling. . NORDJYLLAND: En tredje Limfjordsforbindelse deler fortsat - på mere end én måde - vandene i Nordjylland. . Ganske vist har borgmestre og regionsrådsformand sendt det fælles signal, at man ønsker en ny forbindelse, der skal gå vest om Aalborg via øen Egholm - et signal, som i 2014 fik et flertal på Christiansborg til at lægge sig fast på denne linjeføring uden dog at bevilge dé penge, det vil koste at anlægge vejen. Men de nordjyske folkevalgte har anno 2017 kun cirka halvdelen af borgerne bag sig i den melding, de i sin tid kom med, viser en meningsmåling, som Jysk Analyse har lavet for NORDJYSKE.. Jysk Analyse har spurgt et repræsentativt udsnit på 1019 stemmeberettigede nordjyder, om de synes, det er en god eller dårlig idé, hvis forbindelsen skal gå over Egholm. 48 pct. svarer, at det er en god idé, mens 27 pct. finder ideen dårlig. 10 pct. svarer, at det hverken er godt eller dårligt, mens andre 15 pct. svarer ”ved ikke”.. Så groft sagt kan man sige, at én fjerdedel ikke forholder sig entydigt, en anden fjerdedel er imod, mens de resterende to fjerdedele - altså halvdelen - er for. . Blandt de yngre og ældste er der ifølge målingen en klar overvægt af tilhængere af en Egholm-løsning. Modstanderne findes i særlig grad i aldersgruppen fra 50 til 59 år. Her synes 40 pct., at en Egholm-løsning er en dårlig idé, mens 38 pct. støtter den.. Hver tredje S-vælger er imod. Senioranalytiker Jørgen Haller fra Jysk Analyse har også krydskørt svarene med deltagerne politiske tilhørsforhold. Her viser det sig, at ikke alle partier er 100 pct. på bølgelængde med deres vælgere i spørgsmålet. Eksempelvis mener 31 pct. af de socialdemokratiske vælgere, at en Egholm-forbindelse er en dårlig idé, selv om partiets erklærede politik er det modsatte. Modsat forholder det sig i Enhedslisten, der hører til de mest udtalte modstandere af forbindelsen. Ikke desto mindre svarer 34 pct. af dem, der ville stemme på partiet, at en Egholm-forbindelse efter deres mening er en god idé.. I målingen blev deltagerne også spurgt om deres holdning til et forslag, der er dukket op i valgkampen, nemlig at genoverveje beslutningen om en fjordforbindelse via Egholm. Ideen er blevet luftet af Radikale Venstre, men undsagt af socialdemokrater og Venstre-folk. Ikke desto mindre er der blandt begge sidstnævnte partiers vælgere 42 pct., som svarer, at det vil være en god idé at genoverveje Egholm-løsningen.. Samlet set svarer 42 pct., at det kan være fornuftigt at se på sagen igen, mens 34 pct. svarer nej. Otte pct., at ideen hverken er god eller dårlig, mens 16 pct. svarer ”ved ikke”. Også her er det gruppen af 50-til 59-årige, der i særlig grad skiller sig ud. Her - hvor altså begejstringen for linjeføringen var mindst - er overvægten størst af vælgere, der finder det fornuftigt at genoverveje beslutningen.. Brugerbetaling?. Endelig har Jysk Analyse bedt analysens deltagere forholde sig til et emne, der især det seneste år har været diskuteret livligt, nemlig om det vil være godt eller skidt at lade en ny fjordforbindelse helt eller delvist finansie. re gennem brugerbetaling. Sidste sommer loddede daværende transportminister Hans Christian Schmidt (V) stemningen hos regionsrådsformand Ulla Astman (S) og de nordjyske kommuners formand, borgmester Mogens Gade (V). Også flere nordjyske folketingsmedlemmer har luftet tanken. . Hans Christian Schmidt havde helt konkret til hensigt at søsætte to-tre infrastrukturprojekter med dette form for finansiering, og et af dem kunne altså, foreslog han, være en tredje Limfjordsforbindelse. Projektet kunne sandsynligvis derved realiseres hurtigere end ellers.. Efter drøftelser blandt borgmestre og regionsrådsformand blev svaret et nej. Kun hvis det blev statens generelle linje at anvende brugerbetaling, ville man være med - Nordjylland skulle ikke gå enegang, var opfattelsen.. I sidste uge luftede Venstres spidskandidater i kommuner og region så igen tanken om brugerbetaling. . Det skete i et fælles debatindlæg i NORDJYSKE. . Jysk Analyse har spurgt et repræsentativt udsnit af de stemmeberettigede, hvad de mener om at lade bilisterne betale for at benytte en ny vestforbindelse. . Vil det være en god eller dårlig idé, hvis man finansierer en kommende forbindelse med brugerbetaling, spurgte analyseinstituttet.. Samlet set svarede 59 pct., at det ville være en dårlig idé, mens 24 pct. omvendt svarede, at det ville være en god idé. Seks pct. fandt hverken ideen god eller dårlig, mens 11 pct. svarede ”ved ikke”. . Modstanden mod brugerbetaling er lidt mindre blandt 60- til 69-årige end blandt de øvrige aldersgrupper, men ellers er der ikke de store udsving. . Det er der til gengæld, hvis man krydskører svarene med, hvilket parti deltagerne vil stemme på.. Der er meget klart nej til brugerbetaling blandt Enhedslisten og SF’s vælgere. Også et markant flertal blandt de, der agter at stemme på Socialdemokratiet, Det Konservative Folkeparti, Liberal Alliance og Dansk Folkeparti, vender tommelen nedad. Der er dog blandt de socialdemokratiske vælgere og blandt de konservative vælgere en femtedel, der siger, at brugerbetaling er en god idé, og hos DF-vælgerne siger en tredjedel det samme.. Hos Venstre-vælgerne er der 47 pct., der svarer, at brugerbetaling er en dårlig idé, men en relativt stor gruppe Venstre-vælgere - 33 pct. - svarer, at de synes, det er en god idé.. Blandt de radikale vælgere er der omtrent lige mange for og imod brugerbetaling. .