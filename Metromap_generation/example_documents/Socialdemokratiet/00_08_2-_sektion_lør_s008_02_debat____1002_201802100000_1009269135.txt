Ingen støtte hos S og V. FISKERE: Tak til Eva Knakkergaard for et opbakkende indlæg (9.2.). Alle er velkomne til at bidrage i kampen mod EU’s bomtrawlere, som nu i årtier har smadret fiskeri og miljø og kostet Danmark milliarder af kroner. Desværre støtter Socialdemokratiet og Venstre hverken fisk, fiskere eller miljøforkæmpere.. Eksempelvis nægter EU-parlamentariker Ole Christensen (S) at samarbejde med mig om at få de hollandske og belgiske bomtrawlere ud, og i læserbreve i NORDJYSKE han han talt direkte imod de kolde kendsgerninger. Eksempelvis har Christensen hævdet, at den danske fiskerikontrol fungerer, og at EU slet ikke er hovedforvalter af den fælles fiskeripolitik (19.10.2016).. Christensen, der kalder sig selv for ”Ole EU”, startede som parlamentariker i 2004 og har siden da været på million-overførselsindkomst i EU uden at gøre noget effektivt ved bomtrawlskaderne på hans hjemegn.. Inden Ole EU stopper i Bruxelles næste år, kunne han og fiskeriordfører Simon Kollerup (S) med fordel bidrage til kampen mod EU’s overgreb på skatteborgere i Thorup Strand, Thyborøn, Hirtshals, Hanstholm og for den sags skyld resten af Danmark..