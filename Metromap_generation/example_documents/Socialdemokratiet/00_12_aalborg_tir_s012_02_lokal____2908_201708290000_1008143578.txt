Har de læst vores budget-oplæg?. JORDFOND: I sidste uge kunne man i NORDJYSKE læse, at Socialdemokratiet ønsker at oprette en jordfond til landdistrikterne i kommunen, således der kan kommer mere gang i udstykningerne i landsbyerne.. I Dansk Folkeparti er vi glade for Socialdemokratiets udmelding og fristes næsten til at tro, at de har læst vores oplæg til de kommende budgetforhandlinger og vores valgprogram. For der foreslår vi nemlig følgende: Det skal være nemmere for landsbyerne at udvikle sig. Derfor skal kommunen oprette en pulje, hvortil landsbyerne kan søge hvis de ønsker at gøre kommunale grunde byggemodne. Ligeledes skal kommunens sagsbehandlingstid gøres kortere, når der er investorer der ønsker at udvikle i landdistrikterne. . Det gør mig absolut ingenting, at de har samme ønsker som os, for så er vejen til at realisere vores mål blevet gevaldigt kortere. Det er rigtig vigtigt at sikre, at vores landsbyer kan udvikle sig og tiltrække nye borgere, så de unge der flytter fra byen ikke flytter til vores nabokommuner, men bliver bosiddende indenfor kommunegrænsen.. I forlængelse heraf vil vi foreslå, at kommunen snakker med boligselskaberne om, at de i større omfang ser mod landdistrikterne når der skal bygges nye almene boliger.. Hvis vi kan tiltrække flere børnefamilier til landsbyerne, så giver vi også de lokale pasningstilbud og skoler et langt bedre eksistensgrundlag. Det er altafgørende for landsbyernes tiltrækningskraft, at man kan få passet sine børn og at de kan gå i skole lokalt..