Magtpolitik i Vesthimmerland    efter kommunalvalget. KOMMUNALVALG: Først et stort tillykke til alle med valget til kommunalbestyrelsen i Vesthimmerlands kommune.. Som trofast socialdemokrat gennem 45 år glæder det mig, at Socialdemokratiet har haft et rigtigt flot valg.. Dog måtte jeg med undren på valgaftenen se, hvordan venstre (som havde købt sig til to ekstra mandater) inviterede alle partier til forhandlingsbordet, bortset fra de konservative.  Med endnu større undren kunne jeg senere se, hvordan de enkelte poster var fordelt.. Det rokkede så meget ved min opfattelse af demokrati, at jeg valgte at google ordet. Demokrati stammer fra det græske: demos kratos, hvilket betyder folkets magt. Samtidig kunne jeg også se at både teoretikere og politikere har forskellige opfattelser af, hvordan man tolker ordet demokrati. . Er der mon en klog socialdemokrat eller SF’er fra rød blok, der kan forklare mig, hvordan I tolker ordet. Jeg må have misforstået noget, . når jeg forundres over, at kommunens største parti holdes udenfor. Deres spidkandidat fik mere end dobbelt så mange personlige stemmer som Venstres spidskandidat, som fik næstflest.  . Ca. ¼ af kommunens borgere har tilkendegivet, at de har fuld tillid til både Knud Kristensen og de konservative.  Er det ikke tankevækkende, at en lille flok folkevalgte gør sig til dommer og tilsidesætter så mange vælgere?. Jeg får en dårlig mavefornemmelse, når jeg oplever, der bliver ført magtpolitik frem for demokratisk politik. Demokrati handler for mig om at arbejde sammen på tværs og sammensætte en så bred vifte som muligt. Politisk uenighed er én ting, men at blæse på ¼ af vælgerne er noget ganske andet.. Om der på den lange bane er truffet det rette valg vil vise sig om blot 4 år. Måske er der andre af jeres kernevælgere, der som jeg har fået rokket ved deres opfattelse af demokrati.. Et godt råd: undlad at annoncere jeres under bordet-aftaler på facebook..