En lille uambitiøs erhvervsplan. REFORM: Efter lang tids tøven har regeringen endelig fremlagt en vækstplan. Den har Socialdemokratiet og dansk erhvervsliv ventet på i knap to år. Bedre sent end aldrig. . Men planen er desværre nedslående læsning. For det først virker det ikke som om, regeringen overhovedet har lyttet til erhvervslivet og noteret sig, hvad det er der er brug for. Vækstplanen afslører igen regeringens efterhånden velkendte skævvridende politik.. Planen løser ikke de udfordringer, dansk erhvervsliv står overfor med lav produktivitetsvækst og mangel på kvalificeret arbejdskraft. . Socialdemokratiet har fremlagt en ambitiøs vækstreform, Vækst der Virker, hvor vi blandet andet har foreslået at øge fradraget markant for virksomheders forskning og udvikling. Det efterspørger erhvervslivet selv, fordi det er gennem ny viden og udvikling, at fremtidens nye produkter skabes. Og så medvirker det til, at nuværende såvel som nye arbejdspladser forbliver i Danmark, og ikke rykkes ud af landet. . Vi foreslår, at hæve fradraget for forskning og udvikling med tre gange så meget som regeringen, der i stedet vil bruge pengene på skattelettelser til de, der i forvejen har meget store gevinster på aktiemarkedet. Regeringens erhvervsudspil er både uambitiøst og skævt. . Erhvervslivet hungrer efter kvalificeret arbejdskraft. Her vil Socialdemokratiet investere i opkvalificering af ufaglærte og faglærte. Det er jo dobbelt godt, fordi folk kommer i arbejde og virksomhederne får kvalificerede medarbejdere til at producere de ordrer der kommer i ordrebogen.. Endeligt er der især i mange små og mellemstore virksomheder et stort behov for at investere i nyt it- og produktionsudstyr. Krisetiderne sidder fortsat i investeringslysten, og det betyder, at virksomhederne ikke investerer i nye maskiner. Derfor har vi i Socialdemokratiet foreslået, at gøre det mindre omkostningstungt for mindre danske virksomheder at investere i teknologi. Det skaber både vækst og flere arbejdspladser. . Jeg håber, at regeringen vil lytte til vores forslag og inviterer os til forhandlingsbordet. Det er vigtigt, at vi skaber sikkerhed om stabile rammevilkår for erhvervslivet. Det gør man kun ved at lave brede forlig henover midten af dansk politik. Det vil vi i Socialdemokratiet gerne være med til..