Katastrofe fortsætter. FISKERI: Den nordjyske Europa-parlamentariker Ole Christensen (S) skrev et længere indlæg (”På kanten” 30.1.), hvor han desværre igen fornægtede fakta vedrørende de store EU-bomtrawleres destruktion af miljø og fiskeri.. Ole Christensen har nu skrevet flere gange i NORDJYSKE, at der kun eksisterer ”mistanker” og ”beskyldninger” mod disse industritrawlere.. Tværtimod findes der dokumentation. Hollandske og belgiske bomtrawlere har med EU’s støtte vandaliseret Skagerak og Nordsøen i årtier, og det har kostet milliarder.. Ødelæggelserne sker, fordi bomtrawl af den belgiske og hollandske type er ekstremt skadelige. . Fartøjerne udleder alt for meget CO2, de smadrer livet på havbunden med deres tonstunge bomme, de massakrerer fiskeyngel, de pløjer gennem EU’s fredede Natura 2000-områder, og de sejler hensynsløst på små danske og norske fartøjers redskaber.. Så er der dyrplageriet. Mange EU-bomtrawlere bruger kraftige elektriske stød for ekstra grundigt at kunne støvsuge danske havressourcer.. Det går ikke kun ud over fisk, flora og fauna. I 2017 smadrede en hollandsk bomtrawler et internationalt elkabel på havbunden. Reparationen kostede ifølge energinet.dk mellem 20 og 80 millioner kroner.. Bomtrawleren smuttede, og nogle måneder senere måtte jeg personligt foretage en politianmeldelse, fordi el-forbrugere og skatteydere i Danmark og Norge stod til at ende med regningen for vandalismen.. Bomtrawling har foregået i årtier og kostet milliarder af kroner. . Det sker ved, at hollændere og belgiere ofte laster deres fangster direkte i kølecontainere i Hanstholm, Thyborøn, Hirtshals eller andre havne, hvorpå fiskene køres uforarbejdet ud af landet. Uden kontrol.. Ifølge en forsigtig beregning fanger hver enkelt bomtrawler i højsæsonen hvert eneste døgn fisk for mellem 150.000 og 300.000 kroner. . Dette sker i nordjysk farvand, som er et af Europas mest lukrative fiskeområder.. Ganges beløbet op over tid med fiskepriser, antal bomtrawlere og antal fangstdage, så kan Danmark have mistet flere milliarder kroner.. Bomtrawlernes fangster stemmer slet ikke med EU’s tildelte kvoter, men ingen kontrolinstans griber ind. Jeg skal give blot ét eksempel af mange.. Den 13. og 14. november 2016 lavede den belgiske bomtrawler Z18 Soetkin en omvej på 27 kilometer gennem den fredede såkaldte ”rødspættekasse” på skibets vej til Thyborøn.. I rødspættekassen er det meningen, at fiskeyngel skal have ro, så med mindre der var tale om hygge-sightseeing, havde storfiskeren intet at gøre i det pågældende farvand.. Værre var, at mandskabet på Z18 samtidig slukkede for skibets AIS-sender.. Disse satellit-signaler afslører sejlhastigheden, og sejlhastigheden afslører, om fartøjet fisker. . Altså er det smart at slukke sin AIS, hvis man ønsker at fiske ulovligt.. Omvendt øger en slukket AIS risikoen for skibskollisioner, og desværre spiller belgiere og hollændere på denne måde ofte rollen som havets spøgelsesbilister.. Jeg anmeldte hurtigst muligt Z18 til Danmarks Fiskerikontrol. Måske kunne danske kontrollører have taget Z18 på fersk gerning, men det skete ikke.. Desværre gentager dette mønster sig igen og igen. . Danmarks Fiskerikontrol er bevidst og konsekvent uduelig, og statens topembedsmænd i København har nu gjort små kystsamfund til ofre i flere bekostelige skandaler.. Dette har gjort EU-parlamentariker Ole Christensen ”mistænksom”, men foreløbig er hans mistanker mest rettet mod folk som mig.. Ole Christensen føler selv, at han har ”givet mig håndsrækninger” om, hvad der er ”op og ned” i fiskeripolitikken. . Jeg har ifølge ham ”ikke styr på fakta”, og han har sågar skrevet, at EU slet ikke er hovedforvalter af den fælles fiskeripolitik (læserbrev i NORDJYSKE 19.10.2016).. Det stik modsatte er en uomtvistelig kendsgerning og har været det siden 1983.. Det er ligeledes en uomtvistelig kendsgerning, at Europa-Parlamentet har vedtaget den såkaldte fiskerikontrolforordning (EF) nr. 1224/2009.. Hvorfor i alverden brugte de euro-folkevalgte mon tid på at lave en sådan kontrollov, når EU ifølge Ole Christensen ikke har nogen fælles fiskeripolitik at kontrollere?. Der findes desværre nok én enkel forklaring.. Ole Christensen er tidligere borgmester i Brovst. Han har siden 2004 været højt betalt EU-parlamentariker og kalder i sig øvrigt for ”Ole EU”.. Derfor er det for ham næppe opportunt at erkende, at EU smadrer fiskeriet på hjemegnen ved Thorup Strand og andre steder.. Ole Christensen kunne spørge partifællen Henrik Dam Kristensen (S).. Dam var fiskeriminister, da EU i 1997 gav bomtrawlerne lov til at fiske nord for 56. breddegrad i Nordsøen, dvs. nord for Hvide Sande. Ifølge Ritzau 26. maj 2006 erkendte Dam ni år senere:. ”Bomtrawl er en uacceptabel måde at fiske på. Det er en katastrofe. Det er konsekvensen af den fælles fiskeripolitik. Det ville aldrig blive tilladt i dag. Alle, der har været fiskeriminister, har medansvar for, at EU’s fiskeripolitik ligger i ruiner,” sagde Henrik Dam Kristensen.. Det er naturligvis godt, at der findes både vidende og redelige socialdemokrater, når nu Ole Christensen og for den sags skyld S-fiskeriordfører Simon Kollerup er så ineffektive.. For problemet må løses. . Vi må standse bomtrawlernes destruktion af Danmark, og jeg har som DF-folkevalgt tilbudt Ole Christensen at samarbejde, hvilket han så har besvaret med afvisning og personangreb.. Venstres nuværende fiskeriminister Karen Ellemann (V) er lidt mere samarbejdsvillig, men langt fra nok.. Venstre og Socialdemokratiet fornægter, at Danmarks manglende suverænitet i EU er hovedårsagen til fiskeriets problemer.. Kampen mod bomtrawlerne fortsætter. . Andre partier og politikere skal være velkomne til at deltage..