Henrik Christensen. Henrik Christensen er 65 år og har været byrådsmedlem siden 1. januar 1990. Ved valget her i november 2017 genopstillede han ikke til byrådet i Rebild. Til gengæld er han valgt ind i ældrerådet.. Henrik Christensen er født i København og voksede op dels på Nørrebro, dels i Varde. Han blev uddannet lærer i Esbjerg i 1977, og han og hustruen Pernille flyttede samme år til Bælum, hvor han fik job på Østhimmerlands Ungdomsskole.. Året efter fik han ansættelse ved Arden Kommune, de første to år på Rostrup Skole, siden med tjeneste på Arden Skole, hvorfra han netop er gået på pension.. Henrik Christensen repræsenterede i første omgang SF i Skørping Byråd og var i sin første periode formand for beskæftigelsesudvalget. . I 1995 brød han med SF efter ballade om ny konstituering efter den socialdemokratiske borgmester Inger Petersens død. Henrik Christensen repræsenterede resten af perioden Socialistisk Fællesliste, som han også blev valgt for i den efterfølgende periode.. I 2001 blev listen imidlertid opløst, og Henrik Christensen meldte sig ind i Socialdemokratiet, som han repræsenterede i den følgende periode, hvor han var formand for udvalget for teknik og miljø.. I den nye Rebild Kommune havde Henrik Christensen endda udsigt til borgmesterposten i 11 dage efter valget i 2009 ifølge en aftale på valgnatten med SF, Radikale Venstre og Oplandslisten. Men efter yderligere to konstitueringsaftaler endte Anny Winther (V) med at fortsætte på posten. I stedet blev Henrik Christensen formand for sundhedsudvalget. . I sin sidste byrådsperiode har han været formand for arbejdsmarkedsudvalget, medlem af sundhedsudvalget og formand for venskabsbyarbejdsgruppen..