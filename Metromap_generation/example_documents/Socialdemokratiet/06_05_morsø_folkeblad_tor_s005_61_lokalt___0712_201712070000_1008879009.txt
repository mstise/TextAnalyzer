Er han inhabil på grund af søn?. MORS: - Jeg forstå ikke, hvorfor Niels Kristian Østergaard ikke er inhabil i denne sag. Der står i reglerne, at hvis man selv eller et nært familiemedlem kan opnå vinding ved, at man er med til at træffe en beslutning, så er man inhabil.. Sådan siger Meiner Nørgaard (DF), formand for udvalg for teknik og miljø, om udvalgsmedlemmet Niels K. Østergaard. Formanden mener, at sidstnævnte burde have erklæret sig inhabil, fordi det er hans søn, Mathias Østergaard, som er gået forrest i naboprotesterne mod den planlagte minkfarm på Nordmorsvej 9.. - Sønnen går rundt og siger, at hvis de minkhaller bliver bygget, bliver hans hus nul kroner værd. Derfor mener jeg, at et nært familiemedlem til Niels K. Østergaard har en økonomisk interesse i sagen, og at det gør ham inhabil. Jeg har i går bedt en jurist kigge på sagen, så vi er helt sikre, når den kommer for i kommunalbestyrelsen, siger Meiner Nørgaard.. Socialdemokratiet mener ikke, at der tale om inhabilitet:. - Niels Kristian er overhovedet ikke inhabil. Hvis man læser forvaltningslovens paragraf 3 stk. 2, er der slet ikke tale om inhabilitet her. Det er et påskud fra Meiner Nørgaards side, siger den kommende gruppeformand, Jakob Kortbæk (S).. Hovedpersonen er enig:. - Der er ingen økonomiske interesser på spil for hverken Mathias eller jeg. Jeg mener ikke, han har slået på værditab i sin indsigelse, siger Niels K. Østergaard.  .