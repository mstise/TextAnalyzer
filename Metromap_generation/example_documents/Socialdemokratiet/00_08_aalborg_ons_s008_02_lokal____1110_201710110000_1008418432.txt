Debatmøde om fremtiden for Gug. GUG: Gug Borgerforening er gået sammen med Socialdemokratiet Gug/Gistrup om et borgermøde i aulaen på Gug Skole i morgen klokken 19.. Under overskriften ”Er Gug gået i stå?” indkalder arrangørerne til mødet i en pressemeddelelse, hvor de blandt andet skriver:. ”Vi må udvikle den bydel, der er på størrelse med en stor provinsby - flere end 13.000 borgere - og vi må styre udviklingen, så Gug vedbliver at være et attraktivt sted at bo og leve. Hvordan skal bydelen se ud om fem år? Hvor skal vi placere en helt nødvendig tredje skole? Hvordan skaffer vi penge til et kulturhus, alle foreninger, klubber med videre kan bruge? Er der behov for endnu en hal eller eventuelt tilbygning til den gamle hal? Det er vigtigt at have en holdning til disse spørgsmål og mange flere, inden der er kommunal- og regionsvalg 21. november i år”.. Alle partier som er repræsenteret i byrådet er inviteret til mødet, og ordstyrer under debatten vil være den tidligere tv-vært Jørgen Pyndt..