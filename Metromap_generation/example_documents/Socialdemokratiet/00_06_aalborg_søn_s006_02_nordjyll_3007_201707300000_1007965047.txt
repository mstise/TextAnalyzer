Prehn og Pihl på sommertogt. NORDJYLLAND: Politikere, der til daglig krydser klinger på Christiansborg, sætter nu i fællesskab fokus på brintbiler som et alternativt grønt transportmiddel. . Venstres Kristian Pihl Lorentzen og Socialdemokratiets Rasmus Prehn drager 3. august ud på et fælles sommertogt i en brintbil. . Turen går fra Skagen til Gedser, og undervejs vil de to transportordførere sætte fokus på transport og infrastruktur. . Der er afsat fem dage til det politiske sommertogt, som også vil teste, om de nuværende ti brinttankstationer udgør et så dækkende netværk, at det er muligt at køre fra den ene ende af landet til den anden.. På turen gennem landet mødes politikerne med lokale beslutningstagere, borgere og organisationsfolk for at få belyst de forskellige interesser og udfordringer på transportområdet. Rasmus Prehn og Kristian Pihl Lorentzen slår til lyd for et tættere samarbejde på tværs af de politiske blokke, når det gælder transportpolitikken. .