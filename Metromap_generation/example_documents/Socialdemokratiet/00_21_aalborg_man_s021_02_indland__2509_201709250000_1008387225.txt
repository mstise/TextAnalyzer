DF sandsynlig i en  blå regering. INDLAND: De årlige politiske landsmøder, hvor partitoppen møder sit bagland og diskuterer den politiske linje, er ved at være afholdt. Og en række udmeldinger har sparket spekulationerne om en fremtidig blå regeringskonstellation i gang.. Den mest plausible regeringsdannelse i blå blok vil have Dansk Folkeparti med i front, som det politiske landskab ser ud i dag, mener Erik Holstein, der er politisk kommentator ved netmediet Altinget. . - Det mest sandsynlige efter næste valg er nok en konstellation, hvor DF indgår på en eller anden måde. De har jo selv peget på en regering mellem dem og Venstre, som det de ønsker. . - Og det kan sagtens ende sådan, siger han.. En regeringskonstellation med V og DF er en oplagt mulighed, da modsætningerne mellem de to partier ikke nødvendigvis er så store, mener Holstein.. En VDF-regering vil stå stærkt med mange mandater bag sig, og den kan muligvis også samarbejde over midten med både Socialdemokratiet og De Radikale, påpeger han.. - Det vil naturligvis være rasende upopulært hos Konservative og Liberal Alliance. Men den øvelse er set før, hvor man smider to små partier ud af en regering.. Ultimative krav. - Problemet er selvfølgelig, hvordan specielt LA vil reagere i den situation. Vil de stille nye ultimative krav? Eller man kan forestille sig, at de slet ikke vil pege på sådan en regering, hvis de selv bliver smidt ud?, siger Holstein.. Konservative har fået smag for posten som regeringsparti og er åbne overfor en konstellation, hvor Dansk Folkeparti er med, lød det fra formand Søren Pape Poulsen ved partiets landsråd i København.. Men tonerne lyder ikke lige så imødekommende fra Dansk Folkepartis side, for formand Kristian Thulesen Dahl kan ikke se en regering med alle fire blå partier for sig. . DF er klar til at gå i regering, og det vil være mest oplagt sammen med Venstre, lød meldingen fra DF-for. manden op til partiets årsmøde i Herning.. Politisk kommentator Hans Engell er enig i, at der tegner sig et billede af en regering med Venstre og Dansk Folkeparti, hvis de blå partier skal danne regering. For sådan en regering kan forhandle bredt, lyder det.. I kølvandet på landsmøderne har partierne det tilfælles, at de holder alle muligheder for regeringsdannelser åbne. Men særligt én melding har været bemærkelsesværdig i Engells øjne.. Kan skabe splid. Det, at Søren Pape Poulsen er villig til at ofre LA for at danne regering med Venstre og DF, er et usædvanligt forslag, som kan skabe splid, mener Engell.. - Det vil LA nok opleve som en noget uvenlig udtalelse, da de ligesom bliver smidt ud af klubben. Om den konstellation er realistisk, kan vi ikke vide endnu.. - Men en VDFK-regering vil få så mange problemer. Det vil ikke være en flertalsregering, må vi regne med. Den skal forhandle fra sag til sag. Og LA vil være det parti, som i sidste ende afgør, om der kan skaffes blåt flertal, siger Engell.. En firkløverregering med alle de blå partier er usandsynlig, skænderierne vil buldre, for de er simpelthen for uenige, mener Erik Holstein. . Det næste folketingsvalg skal afholdes senest 17. juni 2019..