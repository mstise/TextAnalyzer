Færøsk politiker har prøvet det meste. ¤ Anfinn Kallsberg, tidligere færøsk lagmand, fylder søndag 70 år..  Kolleger og bekendte beskriver ham som genert, mediesky og lidt tilbageholdende. . Disse karaktertræk til trods har Anfinn Kallsberg beklædt alle de vigtigste politiske poster på Færøerne, . ligesom han sad i Folketinget 2005-2007 på et af de fire nordatlantiske mandater. . Kallsberg er handelsuddannet i Klaksvík. Han indledte som medlem af det konservative parti Fólkaflokkurin (Folkeflokken) sin politiske karriere som bygderådsformand i Vidareidi, Færøernes nordligste bygd, fra 1974 til 1980. . 1980 til 2011 var han medlem af Lagtinget, det færøske parlament, og 1991-1993 sad han som tingets formand. I flere perioder var han landsstyremand for finanser (”finansminister”), og fra 1998 til 2004 lagmand (regeringschef) i koalition med Høgni Hoydal fra det venstredrejede republikanske parti. . Begge ønskede selvstændighed fra Danmark, men forhandlingerne med den danske regering brød helt sammen i 2000. . Året efter opgav de to partier den planlagte folkeafstemning om øernes fremtid, da de åbenlyst stod til at tabe den. Samarbejdet med Hoydal og Republikanerne krakelerede i 2003. . Politik er omskifteligt som vejret, ikke mindst på Færøerne. Senere gik Kallsberg og Folkeflokken i koalition med lagmand Jóannes Eidesgaard fra Socialdemokratiet og det liberale Sambandspartiet, som støtter rigsfællesskabet med Danmark. . Op til sin 60-års fødselsdag besluttede Anfinn Kallsberg at sætte tempoet ned og trådte tilbage som formand for Folkeflokken. . /ritzau/.