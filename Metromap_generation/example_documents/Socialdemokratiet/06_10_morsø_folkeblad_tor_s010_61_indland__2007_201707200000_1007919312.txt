S vil straffe forældre   for vold foran børn. INDLAND: Angst, søvnproblemer og besvær med at koncentrere sig.. Det er nogle af de mulige konsekvenser, når far og mor slår hinanden, mens deres barn ser på.. Selv om barnet ikke er offer for den fysiske vold, har det altså alvorlige følgevirkninger, og derfor foreslår Socialdemokratiet at gøre det strafbart, hvis børn er vidner til vold i hjemmet.. Forslaget fremgår af en kronik i Jyllands-Posten, som socialordfører Pernille Rosenkrantz-Theil (S) er forfatter til.. - Vi har en hensigt om at sende et meget, meget klart signal om, at barnet ikke kun tager skade af det, når det bliver udsat for vold, men at det faktisk også sker, når barnet overværer vold, siger Pernille Rosenkrantz-Theil til Ritzau.. Over for Jyllands-Posten vil hun ikke sætte tal på, hvad strafferammen for at lade børn overvære vold bør være. . Hun mener dog, at den skal være lavere end den mildeste voldsparagraf. Den kan give op til tre års fængsel.. Pernille Rosenkrantz-Theil sammenligner det nye forslag med afskaffelsen af revselsesretten - retten til at slå egne børn - for 20 år siden.. Ordføreren anerkender dog, at forslaget nok ikke med ét slag vil sætte en stopper for vold i hjemmet.. - Det, der i stedet sker, er en holdningsændring, og at myndighederne får langt lettere ved at gå ind og hjælpe de børn, der er vidner til vold.. - Lovgivningen i sig selv forandrer meget lidt fra den ene dag til den anden, men forandrer rigtig meget over årtier, mener Rosenkrantz-Theil.. Ifølge en rapport fra Det Nationale Forskningscenter for Velfærd (SFI) fra tidligere i år er omkring hvert 20. barn i Danmark vidne til vold i hjemmet. Tallet menes dog reelt at være højere, da mange voldsepisoder ikke registreres.. Samme rapport peger på, at disse børn risikerer at udvikle depression og angst. De er også prægede af lavt selvværd, sociale problemer og vanskeligheder i skolen.. Hos Børns Vilkår hilser direktør Rasmus Kjeldahl intentionen med det socialdemokratiske forslag velkommen, men er alligevel skeptisk.. - Det forekommer mig i praksis at være en utrolig vanskelig tilgang til det. Det er jo utrolig sjældent, at børn anmelder deres foræl. dre for at slå hinanden, siger han til Ritzau.. Trine Baumbach, lektor i strafferet ved Københavns Universitet, peger på, at domstolene i forvejen kan straffe hårdere, hvis børn har overværet vold.. - Allerede i dag er det sådan, at hvis den ene forælder slår den anden, og barnet overværer det, så er det i sig selv en strafskærpende omstændighed, siger hun.. Ifølge Jyllands-Posten tvivler både Venstre og Dansk Folkeparti på, at Socialdemokratiets forslag vil fungere i praksis. . Leder 2. sektion side 10.