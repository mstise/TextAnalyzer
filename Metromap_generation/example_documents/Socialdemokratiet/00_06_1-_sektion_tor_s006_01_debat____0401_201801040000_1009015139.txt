Vend ikke ryggen til verden. KVOTEFLYGTNINGE: I Hasseris-Skalborg-Mølholm socialdemokratiske partiforening har vi drøftet kvoteflygtninge på vores åbne bestyrelsesmøder. . Vi er i bestyrelsen enige om, at vi i Danmark har integrationsproblemer, og det skal der gøres noget ved. . Vi er også enige om, at det er en sammenblanding af problemstillinger at blande integrationsproblemerne sammen med modtagelsen af ca. 500 kvoteflygtninge årligt. . De to ting har ikke noget med hinanden at gøre, og der er ingen grund til at lade kvoteflygtningene betale for fortidens synder/fejlslagende integrationspolitik.. Nu har Socialdemokratiet altså - sammen med regeringen - stemt for at holde pause i modtagelse af kvoteflygtninge. Betyder det så, at vi ved noget om, hvornår vi åbner op igen, eller noget om et evt. fremtidigt antal kvoteflygtninge? Nej, det gør det ikke. . Det er nu op til den enkelte minister (i dag integrationsminister Inger Støjberg) at afgøre et evt. antal, og bestemme en tidsramme for hvornår vi igen evt. modtager kvoteflygtninge. Sagen vurderes år for år. For Dansk Folkeparti var det ikke stramt nok – de står udenfor.. Hvem er egentlige de her kvoteflygtninge? Der er tale om særlige udsatte FN-flygtninge, der befinder sig udenfor Danmark i flygtningelejre, og som bliver udvalgt af danske myndigheder. Der er tale om de svageste flygtninge overhovedet. Ifølge FN - de mest forfulgte og udsatte som f.eks. syge og handicappede. Det er dem, vi lige nu og her ikke kan finde plads til!. Med stoppet/pausen af kvoteflygtninge bryder Danmark med en 38 år lang tradition om, at FN-landene deler ansvaret for hjælpen til de mest udsatte flygtningen mellem sig. Derved er vi – Danmark - aktivt med til at underminerer mulighederne for at lave internationale aftaler, der skal hjælpe flygtninge. . Vi er med til at tvinge de svageste flygtninge ud på synkefærdige både i Middelhavet, og vi vender ryggen til verden på et tidspunkt, hvor flere mennesker end nogensinde er på reel flugt.. Sådan er vores Danmark ikke, og sådan er vores socialdemokrati ikke. Det er dybt forankret i det socialdemokratiske dna at være solidarisk og hjælpe der, hvor der er et behov. Som formand for Hasseris-Skalborg-Mølholm socialdemokratiske partiforening siger jeg nej tak til den politiske aftale, som vi som socialdemokrater var med til at indgå (20.12.) vedrørende stop/pausen for kvoteflygtninge..