Venstres indpisker trådte et skridt bagud. ¤ Claus Hjort Frederiksen, forsvarsminister, tidligere finansminister, fylder i dag 70 år.. Claus Hjort Frederiksen har svunget den liberale fane tårnhøjt i 34 år. Han har knoklet i magtens maskinrum under Venstres to statsministre, Anders Fogh Rasmussen og Lars Løkke Rasmussen, samt Uffe Ellemann-Jensen, som var en hårsbred fra magten..  Han har i årevis kæmpet utrætteligt for Venstre. Så meget, at Anders Fogh takkede ham, ikke sin kone, da Venstre i 2001 vandt en knusende valgsejr.. Hjort blev færdig som jurist i 1972 og fik straks job som fuldmægtig i Landbrugsministeriet. Så skiftede han 1977-79 til at arbejde som sekretær hos arbejdsgiverne i industrifagene. . Siden 1983 har han stået lige bag magten i Venstre. Først i to år som administrationschef, så 16 år som partisekretær under Ellemann, Fogh og Løkke.. Derfor har han været med til at udforme Venstres valgkampe og budskaber. Da Uffe Ellemann-Jensen i 1998 tabte valget til Poul Nyrup Rasmussen (S) med knap 200 stemmer, lagde Hjort, Løkke og Fogh linjen om for at vinde magten.. De gav penge til sygehuse fra ulandsbistanden, skærpede straffen for vold, strammede udlændingepolitikken og angreb ekspertvældet. Det kunne Nyrup og Socialdemokratiet ikke matche.. Ved magten blev Claus Hjort Frederiksen først beskæftigelsesminister i otte år. Da Anders Fogh Rasmussen i 2009 blev Natos generalsekretær, blev Claus Hjort Frederiksen finansminister efter Løkke, der afløste Fogh som statsminister.. Som finansminister samarbejdede Claus Hjort Frederiksen tæt med Kristian Thulesen Dahl, der dengang var Dansk Folkepartis finansordfører, inden han i 2012 blev formand for DF. Det skabte debat, da Hjort Frederiksen mente, at Venstre og Dansk Folkeparti delte værdier..  I 2016 veg Claus Hjort Frederiksen sædet som finansminister for partifællen Kristian Jensen, da Lars Løkke Rasmussen tog Liberal Alliance og De Konservative med i regeringen.. Nu kæmper han som forsvarsminister for ”substantielt” flere penge til Forsvaret i lyset af russisk aggression. Som dreven politisk håndværker har Claus Hjort Frederiksen gødet jorden for at lave et forsvarsforlig med Socialdemokratiet. .