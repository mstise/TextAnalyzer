Folkevalgt i 45 år. ¤ Ib Frederiksen, tidligere amtsborgmester, tidligere minister, Daniavej 13, Dania, Mariager, fylder onsdag 90 år.. Ib Frederiksen er født i Svenstrup og søn af forstander Thøger Frederiksen og hustru Theodore.. Han blev uddannet landmand og senere kyllingeproducent sammen med hustruen Betty Frederiksen på Midtbjerg i Mariager, hvor tre børn - datteren Hanne og sønnerne Thorkild og Iver voksede op.. Han fik tilnavnet ”Kalkun-Ib” efter sin egen fjerkræbedrift og over 20 år i spidsen for fjerkrækoncernen Danpo. Hans liv som landmand står dog i skyggen af hans 45 år lange karriere som folkevalgt.. 1962-66 var Ib Frederiksen sognerådsmedlem i Vester Tørslev-Svenstrup, medlem af Mariager Byråd 1966-71 og borgmester samme sted 1970-71. . Ib Frederiksen blev landbrugsminister i Jens Otto Krags tredje regering i oktober 1971. Han fortsatte som landbrugsminister i Anker Jørgensens første regering frem til december 1973 og nåede desuden i 1973 nogle få måneder at være både landbrugs- og fiskeriminister.. Ib Frederiksen var som minister kendt som slagfærdig og med en hurtig bemærkning på læben.. I 1974 blev han medlem af Århus Amtsråd og var amtsborgmester fra 1981 til 1998. Her beviste han, at han ikke var bange for at tale partispidserne i Socialdemokratiet midt imod. . Samtidig var han formand for Amtsrådsforeningens Sygehusudvalg. . 1994-98 var han igen medlem af Mariager Byråd.. Ib Frederiksen har i flere omgange været medlem af både hovedbestyrelse og forretningsudvalg i Socialdemokratiet, næstformand i Amtsrådsforeningen i flere omgange samt formand for Sygesikringens Forhandlingsudvalg, en markant formand for fjerkrægiganten Danpo samt formand for Samsø-færgerne.. I fritiden har Ib Frederiksen i mange år sejlet landet tyndt med motorsejler, og han har altid dyrket motion bl.a. i form af løb, svømning og badminton..