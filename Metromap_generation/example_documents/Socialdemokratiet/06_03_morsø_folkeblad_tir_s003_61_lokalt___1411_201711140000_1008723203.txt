Nye ungdomsuddannelse skal sikres. UDDANNELSE: Tidligere på efteråret indgik Socialdemokratiet en aftale med regeringen om oprettelse af den nye forberedende grunduddannelse (FGU), der træder i kraft august 2019. Et tilbud til unge, der ikke er i beskæftigelse eller har gennemført en ungdomsuddannelse. . Regeringen havde lagt op til at centralisere og skære ned på de mest udsatte unge. Socialdemokratiet ønskede det modsatte. Vi vil investere i de unge, som ellers alt for ofte bliver overset. Vi vil have skoler i hele landet, og dermed også sikre, at vi får et tilbud i Morsø Kommune.. Kort fortalt nedlægges produktionsskolen, KUU, EGU og alle under 25 overføres til den nye ungdomsuddannelse.. Det hele kommer i praksis til at tage udgangspunkt i en lokal proces, hvor kommunerne spiller en central rolle i forhold til placering og etablering af de nye skoler. Der skal arbejdes benhårdt og aktivt for at sikre oprettelse af de tre nye uddannelser på Mors. Både for at sikre de lokale arbejdspladser og ikke mindst, fordi undersøgelser viser, at stor afstand til uddannelsesinstitutioner medfører frafald og derved flere på overførselsindkomst.. Der har været mange relevante emner i spil i valgkampen. Desværre har der ikke fra de andre partier været fokus på den nye ungdomsuddannelse og vigtigheden af at kæmpe for Mors. Jeg inviterer derfor de øvrige partier, der opstiller, til at indgå i det, der bliver vores fælles kamp. Jeg er sikker på et samarbejde på tværs af alle partier, vil komme Mors til gode. . Jeg vil kæmpe for alle unge og deres muligheder for at tage en ungdomsuddannelse på Mors. Lad os kæmpe sammen. .