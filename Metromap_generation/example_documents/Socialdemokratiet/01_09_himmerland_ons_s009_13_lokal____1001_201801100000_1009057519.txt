Ømtålelig sag om syge borgere ender i politisk kompromis. MARIAGERFJORD: Blå og røde politikere i Mariagerfjord Kommune har fundet hinanden i en ømtålelig sag - privatiseringen af genoptræning efter sundhedslovens paragraf 140. . Nu anbefaler et enigt sundheds- og omsorgsudvalg, at borgere i Mariagerfjord Kommune får frit valg mellem kommunale og private fysioterapeuter, når de udskrives fra sygehus med en genoptræningsplan.. Det er nye toner i en sag, hvor retorikken til tider har været hård. . En god, lang snak. - Vi havde en god, lang snak i udvalget. Vi er enige om ”model et”, fortæller udvalgets nye formand, Jan Andersen fra Dansk Folkeparti. . I samme åndedrag skrottede de godkendelsesmodellen, som det borgerlige flertal sidste år fik igennem i byrådet. . Godkendelsesmodellen indebar, at opgaverne udelukkende skulle dækkes af private fysioterapeuter. . Men som omtalt i NORDJYSKE viste ingen private interesse for at byde. Den pris, kommunen ville betale, fandt de ikke favorabel.  . Udgangspunkt i borgeren. - Det er dejligt, at vi nu kan tage udgangspunkt i borgerne. Og at vi forhåbentlig får god geografisk dækning og bedre åbningstider, siger Jan Andersen om kompromisset, som giver borgerne frit valg.  . Kompromisset indebærer, at private fysioterapeuter i Mariagerfjord Kommune kan byde ind. Samtidig skal kommunens træningsenhed afgive kontrolbud - altså sætte en pris på, hvad det vil koste at løse opgaven ”indenhus”.. Laveste pris vinder - og både private og kommunale kan få del i kagen, hvis de vil acceptere denne pris.. Borgerne vælger frit, om det skal være en kommunal eller en privat fysioterapeut, som skal genoptræne dem. . Som noget nyt vil pengene følge borgeren. . - Hvad vil der så ske, hvis fysioterapeuten ringer til kommunen og siger, at godt nok er forløbet færdigt, men at borgeren har brug for flere timer? spørger Jan Andersen og svarer selv: . - Ja, så skal vi fra kommunens side være klar til at visitere flere timer. . Jan Andersen mener, at sundhedsudvalget sender et signal om, at der skal skabes tryghed for borgere og medarbejdere i kommunen. . Økonomi var løbet løbsk. Genoptræningen efter paragraf 140 har voldt det gamle udvalg en del hovedbrud. Økonomien på området var simpelt hen løbet løbsk. For et år siden stod udvalget i . den situation, at der var et overforbrug på 6,3 mio. kr., og forskellige løsninger kom i spil.  . Jan Andersen afviser at udtale sig om den fremtidige økonomi på området. Han siger, at han jo ikke kan vide, hvad der vil blive budt.. V-medlem: En god løsning . Venstres Helle Mølgaard er glad for, at udvalget har nået et kompromis, som tilgodeser både private og kommunale leverandører. . - Vi har givet lidt alle sammen, og vi har fået lidt alle sammen. Det er en god løsning, synes Helle Mølgaard. . Hun ser frem til, at borgerne vil få bedre service, fordi de private fysioterapeuter har mere fleksible åbningstider.  . Vigtigt med kommunalt bud. Socialdemokraten Peter Muhl og hans partifælle Lene Nielsen gik egentlig ind for overflow-modellen. Men de kunne godt tælle. De var i mindretal. . I den situation vurderede de to socialdemokrater, at ”model et” var mest spiselig for dem: . - Vi får noget, som vi fra . Socialdemokratiet har efterspurgt, nemlig at kommunens egne også får mulighed for at spille med. . - De kommunale fysioterapeuter skal afgive et bud. Vi får et reelt sammenligningsgrundlag, er Peter Muhl tilfreds med.. Sagen skal i høring i seniorrådet, handicaprådet og MED-udvalget. Byrådet får sagen på sin dagsorden 22. februar. . Jan Andersen fortæller, at der også er planer om et dialog- og informationsmøde, som bliver for interesserede borgere og leverandører. . Udvalgsmedlem Mette Binderup (S) var sendt uden for døren, mens sagen blev behandlet. . Hun er privatpraktiserende fysioterapeut og derfor inhabil. .