Mikroplast fundet i dansk drikkevand. INDLAND: Miljø- og fødevareminister Esben Lunde Larsen (V) bør sætte en undersøgelse i gang, der kan afdække omfanget af mikroplast i det danske drikkevand.. Sådan lyder opfordringen fra en samlet opposition, efter der for første gang er fundet mikroplast i drikkevandet.. I prøver af drikkevandet i 16 husstande i københavnsområdet blev der fundet i gennemsnit 18 stykker mikroplast per liter vand.. - Det er jo ny viden for os, at der er mikroplast i det danske drikkevand, siger Radikale Venstres miljøordfører, Ida Auken.. - Vi drikker grundvand i Danmark og ikke renset spildevand som mange andre steder. Derfor burde vi ikke opleve de samme problemer. Vi vil gerne have opklaret, hvor mikroplasten kommer fra, siger hun.. Derfor indkalder Socialdemokratiet, Enhedslisten, Alternativet, SF og Radikale Venstre nu miljø- og fødevareminister Esben Lunde Larsen og sundheds- og ældreminister Ellen Trane Nørby (V) i samråd.. I begyndelsen af september blev der offentliggjort flere undersøgelser, der viser, at drikkevandet i en lang række lande og større byer er forurenet med mi. kroplast.. - Jeg forventer, at ministeren vil gøre det her til en del af en større plaststrategi, så vi kan komme til bunds i, hvordan vi bekæmper mikroplast, siger Socialdemokratiets miljøordfører, Christian Rabjerg Madsen. . Mikroplast kan være fragmenter af større affaldsstykker. Men det kan også være små plastkugler.. Plastkuglerne benyttes som råvarer i plastindustrien eller som ingredienser i personlige plejeprodukter såsom tandpasta, bodyscrub, læbestift og anden sminke./ritzau/.