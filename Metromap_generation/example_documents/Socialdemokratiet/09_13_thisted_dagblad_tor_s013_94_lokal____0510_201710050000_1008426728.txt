Fire partier vælgermøde i Gettrup. GETTRUP: Borgerforeningen i Helligsø-Gettrup har inviteret til valgmøde i Borgerhuset i Gettrup tirsdag aften 10. oktober.. I mødet deltager fire partier, Venstre, Socialdemokratiet, Enhedslisten og Alternativet.. Alle partier har været inviteret, men det bliver de to store - Venstre og Socialdemokratiet og de to små Enhedslisten og Alternativet, der får lejlighed til at krydse klinger, oplyser borgerforeningens formand, Kurt Wissendorf Møller.. Han forventer endvidere deltagelse fra de omkringliggende byer, der vil få lejlighed til at drøfte såvel de lokale forhold i Sydthy som de fremtidige idéer for udviklingen af Thisted Kommune.. Diskussionen vil blive igangsat på baggrund af spørgsmål, der er udarbejdet af borgerforeningens bestyrelse. Herfra kan kandidaterne og mødets deltagere udvikle debatten.. Så mød kun frisk frem, siger formanden, der mener, at der politisk vil ske store forandringer i Kommunalbestyrelsens sammensætning ved valget.. -calh.