Efterlønnere og ledige kan være frivillige. INDLAND: Efterlønnere og ledige på dagpenge kan fremover arbejde flere timer som frivillige i den lokale idrætsforening.. Reglerne lempes i en aftale mellem regeringen, Socialdemokratiet, Dansk Folkeparti og Radikale Venstre.. - De mange frivillige er med til at sikre sammenhængskraften i vores samfund, og derfor er det afgørende, at reglerne understøtter lysten til at bidrage, siger beskæftigelsesminister Troels Lund Poulsen (V).. I dag må ledige og efterlønnere kun arbejde frivilligt fire timer om ugen. Med aftalen kan de ledige arbejde 10 timer om ugen, mens efterlønnere må arbejde i 15 timer. . Definitionen af en frivillig forening ændres, så den ikke skal lade sit overskud gå til et almennyttigt formål.. Liberal Alliances beskæftigelsesordfører, Laura Lindahl, understreger, at de ledige hurtigt skal have et job..  - Men reglerne må på den anden side ikke være så rigide, at man ikke kan fortsætte som frivillig holdleder i den lokale fodboldklub, fordi man en kort periode er ramt af ledighed, siger hun.. Partierne forklarer, at ulønnede frivillige ikke må erstatte lønnede ansatte.. - Vi har samtidig sikret, at de arbejdsløses frivillige arbejde ikke tager arbejde fra helt almindelige lønmodtagere, siger Socialdemokratiets beskæftigelsesordfører, Leif Lahn Jensen.. Netop derfor afviser Enhedslisten aftalen. Den rammer fastansatte, mener partiets arbejdsmarkedsordfører, Finn Sørensen.. - I forvejen er det et voksende pres i samfundet, hvor ordinære job erstattes af frivillig, gratis, arbejdskraft, siger han.. De nye regler gælder fra nytår. . - Vigtig for idrætten. Aftalen gavner den folkelige idræt. Stramme regler har afholdt mange fra at hjælpe med i idrætsforeninger.. Det mener Søren Møller, som er formand for den folkelige idrætsorganisation DGI..  - Jeg har en forestilling om, at det omfatter en hel del personer. Nu kan vi gå ud og sige, at folk på efterløn og dagpenge aldrig kommer i problemer, hvis du bruger 10 eller 15 timer om ugen, siger Søren Møller.. DGI er landets næststørste idrætsorganisation med halvanden million medlemmer. DIF er størst med knap to millioner medlemmer.. Efter aftalen kan 63-årige Inge Precht fra Sunds ved Herning igen arbejde som frivillig. . Det vakte landsdækkende opsigt, da Ankestyrelsen i oktober 2016 afgjorde, at hun blev trukket i efterløn, hvis hun var frivillig ulønnet instruktør i Sunds Forenings Fitness. . Siden har mindst syv efterlønnere fået nej fra deres A-kasse til, at de kunne arbejde som frivillige. Derfor er aftalen så vigtig for den folkelige idræt, mener Søren Møller..