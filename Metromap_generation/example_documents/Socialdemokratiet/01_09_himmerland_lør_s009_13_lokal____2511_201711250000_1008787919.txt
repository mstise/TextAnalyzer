Mariager vil stå stærkere i det nye byråd. MARIAGERFJORD: Mariager står stærkere i det nye byråd, som tiltræder først på året 2018. . Den lille købstad ved Mariager Fjord får i alt seks repræsentanter i det nye byråd. . Det har vælgerne bestemt.. I indeværende byrådsperiode har Mariager ”kun” to, nemlig Jane Grøn (S) og Erik Kirkegaard Mikkelsen (V). . Begge blev i øvrigt genvalgt. . De fire nyvalgte fra Mariager er Pia Adelsteen (DF), Peder Larsen (SF), Jens-Henrik Kirk (K) og Thomas Høj, Socialdemokratiet.. Tre af dem - Peder Larsen, Jens-Henrik Kirk og Thomas Høj - er forældre ved 6. e på Mariager Skole.. I klassen var der som omtalt i NORDJYSKE hele seks fædre, der havde sat næsen op efter en plads i Mariagerfjord Byråd. . - Borgerne i Mariager har gjort, hvad vi har sagt - de har stemt lokalt, konkluderer socialdemokraten Jane Grøn ovenpå valgresultatet. . Stærk alliance. Partifællen Thomas Høj ser frem til en stærk alliance af folkevalgte fra Mariager. . - Vi er jo valgt af hele kommunen, men det er klart, at man gøder jorden lokalt, der hvor man er valgt, siger Thomas Høj. . Thomas Høj mener, det er tydeligt, at der i indeværende byrådsperiode er god repræsentation fra Arden i byrådet. . De er fem fra Arden, hvis man tæller Per Kragelund, Vebbestrup, med. . - Vi skulle have en cykelsti i Mariager, men så fik de en mellem Astrup og Arden i stedet for, selv om den kun bliver brugt af fire elever, som er berettiget til skolebus. . - Arden kom også først med en skolerenovering. Så nu må det være Mariager, der står for tur, siger Thomas Høj. .