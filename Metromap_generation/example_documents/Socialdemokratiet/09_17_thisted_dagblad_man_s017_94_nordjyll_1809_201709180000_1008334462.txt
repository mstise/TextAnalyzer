S bevarer stop for FN-flygtninge. AALBORG: Det tog et stykke tid og en masse indlæg, men så fik Socialdemokratiet søndag vedtaget et nyt principprogram, som flugter med ledelsens ønske om stop for, at Danmark modtager FN-udvalgte kvoteflygtninge.. Mens for eksempel Sverige i år modtager 3400 kvoteflygtninge, har Danmark årligt modtaget 500 af disse svageste flygtninge. Det mente en del kongresdeltagere, at Danmark skal fortsætte med. . Men kongressen i Aalborg vedtog i stedet, at partiet ”helst så”, at flygtninge blev fordelt efter FN’s kvoteflygtningesystem. Vedtagelsen henviser til, at andre dele af asylsystemet, uden for FN-systemet, bliver misbrugt af menneskesmuglere.. Dermed bortfaldt et forslag om, at ”vi giver asyl til mennesker ud fra FN’s kvoteflygtningesystem”.. ”Er det stemmerne værd?”. Bølgerne gik højt under debatten om flygtninge, hvor tilhængere af fortsat at modtage kvoteflygtninge advarede Socialdemokratiet om at føre politik som Dansk Folkeparti. Tommy Falk fra Bornholm mente, at partiet har begivet sig ud på en farlig vej. . - Vi må spørge os selv, om det er stemmerne værd, hvis vi mister os selv, sagde han. Og så citerede han tidligere statsminister Poul Nyrup Rasmussens ord om Dansk Folkeparti - ”stuerene bliver I aldrig”.. Tommy Larsen fra Vordingborg mente, at ”de bredeste skuldre skal bære den største byrde”. Tidligere partileder og formand for FN’s generalforsamling, Mogens Lykketoft (S), som sidste år håbede, at stoppet for kvoteflygtninge ville blive kortvarigt, omtalte dem ikke i sin tale om internationale forhold.. Den nordjyske folketingskandidat Morten Ryum mente, at den internationale FN-aftale skal overholdes, alene fordi en aftale er en aftale.. - Inklusiv aftaler om kvoteflygtninge, sagde han i korridoren på Aalborg Kongres & Kultur Center.. - Hvordan skal man ellers kunne stole på os, spurgte han retorisk.. I sin opsummering af kongressen opfordrede partiformand Mette Frederiksen de borgerlige partier, Dansk Folkeparti og SF til at indgå en bred aftale om udlændinge. . At få SF med kan synes svært. Så sent som lørdag var SF’s udlændingeordfører, Holger K. Nielsen, medunderskriver på et debatindlæg om, at Danmark fortsætter med at modtage kvoteflygtninge. De andre underskrivere på indlægget i Politiken er fra Alternativet, Radikale Venstre og Enhedslisten.  . - Giv mig opbakning. Mette Frederiksen gentog på sin side, at landet skal kunne følge med, og at integrationen er svær. Hun opfordrede til et opgør med hele flygtningesystemet, så menneskesmuglere ikke har plads. Hun bad indirekte om, at diskussionen om udlændinge stopper nu. . - I bliver nødt til som parti at give mig opbakning, når vi er sammen som nu eller længere væk fra hinanden, at jeg evner som jeres  formand at skabe den rigtige balance og indgå de rette kompromiser og dermed finde det socialdemokratiske kompromis, som skal findes på de afgørende samfundsproblemer, og det gælder også udlændinge, sagde formanden. .