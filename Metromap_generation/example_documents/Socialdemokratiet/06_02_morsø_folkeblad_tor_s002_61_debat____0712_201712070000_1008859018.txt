Tidlige gaver med længe til jul. AFTALER: Der er stadig længe til juleaften, men netop nu er det højsæson for uddeling af politiske julegaver. . Tirsdag i sidste uge faldt der endnu to brikker på plads i puslespillet om næste års finanslov. . Dels en aftale på retsområdet dels en aftale på skatteområdet. Ikke den store skatteaftale med skattelettelser til de mest velbjærgede, sådan som regeringen håber, det ender med - men en noget mindre og dog stadig ganske fornuftig aftale. Nemlig en aftale, der sikre flere ansatte til det kriseramte SKAT. Ansatte, der bl.a. skal hjælpe de stadigt flere iværksætter-virksomheder, der har problemer med regnskabs- og revisionsreglerne, når de første års omsætning skal gøres op, og der skal betales moms og skat. I øjeblikket ligger der sager for en halv milliard kroner hos SKAT, som skyldes de nystartede iværksættervirksomheders problemer med at overholde eller forstå regnskabsloven.  . Men hovedretten i aftale-buffeten tirsdag var den aftale regeringen indgik med Dansk Folkeparti og Socialdemokratiet på retsområdet. Her blev parterne enige om at tilføre Kriminalforsorgen 600 mio. kr. Penge, der bl.a. skal bruges på flere fængselsbetjente i landets fængsler. Og så var det at formanden for Fængselsforbundet, Kim Østerbye, begyndte at tale om tidlige julegaver. Jeg under ham og de øvrige fængselsbetjente de tidligere julegaver. De fortjener det! De gør et kæmpe indsats og skal kunne føle sig sikre mens de passer deres arbejde.. Det glæder mig, at vi har kunnet blive enige med regeringen og Socialdemokratiet om at give de ansatte i landets fængsler en hjælpende hånd, netop som de har bedt om.. Men når jeg er særligt glad for den netop indgåede aftale, skyldes det ikke mindst, at vi nu får etableret et særligt udrejsefængsel for de dømte udlændinge, der fylder alt for meget i de almindelige fængsler. De skal ikke resocialiseres eller bruge opholdet i et dansk fængsel til at spare penge op til hjemkomsten. Nej, de skal afsone i deres hjemlande. Samtidig indfører vi tvungen opsparing af de penge de har mulighed for at tjene, mens de afsoner i et dansk fængsel. De penge skal bruges til hjemrejsen og de udgifter de indsatte har i forbindelse med udgang fra fængslet. . Vi får også etableret et særligt fængsel for kvinder og vi får sat mere skub i hjemsendelsen af særligt rumænere, efter Højesteret i foråret satte en midlertidig stopper for hjemsendelsen af udviste rumænere med henvisning til de forhold, der er i fængslerne i Rumænien. Og det holder jo ikke. Det skal jo ikke ligge det danske samfund til last, at Rumænien ikke lever op til de EU-regler, de selv har skrevet under på.. Og endelig sikrer aftalen på retsområdet flere politifolk til den pressede etat. Et stort ønske fra Dansk Folkeparti. Og så får vi gjort arbejdsforholdene ved de danske grænser væsentlig bedre for de betjente og kadetter, der har påtaget sig opgaven med at sikre rigets ydre grænser.. Jeg synes faktisk julen 2017 tegner til at blive vældig god! Den er i hvert fald startet rigtig godt!  .