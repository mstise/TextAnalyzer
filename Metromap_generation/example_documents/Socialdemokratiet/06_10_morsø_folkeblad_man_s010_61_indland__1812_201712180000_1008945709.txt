Sverige vil forbyde sex uden udtrykkeligt tilsagn. STOCKHOLM: I forlængelse af den internationale MeToo-bevægelse fremsætter den svenske regering et lovforslag, som forbyder sex med en person, som ikke udtrykkeligt har givet sit samtykke i ord eller handling. . - Sex skal være frivilligt, og er det ikke frivilligt, så er det ulovligt, siger den social- demokratiske statsminister, Stefan Löfven.. De lovændringer, der lægges op til, vil betyde, at flere handlinger kommer til at blive regnet som værende voldtægt, og at strafferammerne forhøjes.. - Men loven er også et værktøj, som skal bidrage til at ændre holdninger og vurderinger i vort samfund, siger Löfven, der søndag præsenterede lovudspillet sammen med sin vicestatsminister, Isabella Lövin, og sin justitsminister, Morgan Johansson.. Isabella Lövin sætter den nye lov i forbindelse med MeToo-bevægelsen og de mange sager om chikane, som er kommet frem efter, at anklager mod filmproducenten Harvey Weinstein startede en bølge mod sexchikane på sociale medier.. Øget antal sexforbrydelser. - Hashtagget MeToo har fungeret som en paraply for solidaritet for millioner af mennesker, der er stået frem med deres historier, skrev det amerikanske Time Magazine, som har kåret ”tavshedsbrydere” i forbindelse med blandt andet MeToo -kampagnen mod sexchikane som ”Årets Person”.. - Det antal kvinder, som udsættes for seksualforbrydelser, øges, pointerer den svenske justitsminister.. Han siger, at der i den nye svenske lov blandt andet indføres nye principper om ”uagtsomhed”.. - Ligestilling og menneskerettigheder er noget, som gælder overalt og hele tiden. Nu fortsætter vi arbejdet for at få elimineret det destruktive kvindesyn, siger Lövin.. Herhjemme siger Karsten Hønge, retsordfører for SF, at han finder det svenske initiativ positivt. . - Alt for mange kvinder bliver forulempet og voldtaget, uden at de anmelder det. Det er blandt andet, fordi de kan have en manglende tro på, at det fører til dom.. - Vi har brug for en opstramning, som giver kvinderne en stærkere stilling over for mændene. Det er til stor inspiration, siger Karsten Hønge om det svenske lovudspil..  Retsordfører for Socialdemokratiet Trine Bramsen understreger ligeledes, at alt for mange voldtægtssager ender ud i ingenting.. Advarsel fra dommerforening. Den danske lovgivning skal dog ikke være så vidtgående som den svenske. . - Modstandere af forslaget vil latterliggøre det med, at man skal have en underskrift fra kæresten, inden man slukker lyset. Det er slet ikke det, vi peger på, siger Trine Bramsen og fortsætter:. - Vi har foreslået, at man i bemærkningerne til lovgivningen skriver, at det har en ekstra betydning, hvis der eksempelvis er tre mænd om en kvinde eller stor aldersforskel. Så skal man, som de tre mænd, kunne sandsynliggøre, at der har været samtykke, hvis det ender i en voldtægtssag.. Tilbage i august 2016 advarede Den Danske Dommerforening mod forslaget fra rød blok.. - Med samtykkebegrebet vil al samleje, hvor der ikke er et decideret samtykke, være voldtægt. Det betyder, at man gør feltet for det, der er kriminelt, meget større, sagde foreningens formand, Mikael Sjöberg.. /ritzau/TT.