- I tager Aalborg  som gidsel. AALBORG: Selvom alle 31 byrådsmedlemmer står bag budget 2018, er det ikke ensbetydende med, at der bordet rundt er enighed om alt forud for kommunalvalget 21. november. . Det stod klart efter gårsdagens andenbehandling af budgettet, hvor der bl.a. gik tredje Limfjordsforbindelse i debatten.. Under mødet slog Radikale Venstres gruppeformand, Daniel Nyboe Andersen, nemlig fast, at partiet i det nye byråd vil stille et forslag om en ny afstemning om linjeføringen af en tredje Limfjordsforbindelse, da der under budgetforhandlingerne ikke var opbakning til det.  Et byrådsflertal stemte i 2011 for en Egholm-forbindelse, men han pegede på, at R ”har ret til at fremsætte de forslag i byrådet, som man vil”. Ny afstemning i byrådet. - Jeg røber ikke nogen statshemmelighed ved at sige, at der kommer en ny afstemning om en tredje Limfjordsforbindelse i den kommende byrådsperiode, for så må vi bare stille forslaget selv, sagde Daniel Nyboe Andersen.. SF åbnede også op for emnet, og Jens Toft-Nielsen håbede, at det nye byråd ville tage en ”åben og demokratisk drøftelse af, om en tredje Limfjordforbindelse kan flyttes fra Egholm til et nyt og langt billigere tunnelrør i østhavnen”.. Skadelig for landsdelen. Det fik dog Venstre til fare i flint. Mariann Nørgaard (V) var ”pikeret” og mente, at indlæggene ”var skadelige for landsdelen”. Hun pegede på, at kapacitetsgrænsen er nået ved Limfjordstunnellen, og at der er kritisk trængsel.. - Linjeføringen er fastlagt, det hedder en Egholm-forbindelse, og der er opkøb af jord i gang i den anledning. Det, vi mangler, er en anlægslov og finansieringen, sagde Mariann Nørgaard.. Hun sagde på, at manglende enighed i byrådet betyder, at man kommer bag i køen på Christiansborg.. - Jeg synes faktisk, at I tager Nordjylland og Aalborg som gidsel i forhold til en profilering af jeres partier.. Der sker jo ingenting. Daniel Nyboe Andersen var enig i, at kapaciteten er opbrugt, men han anførte, at man i årevis uden held er gået efter statskroner til en Egholm-forbindelse.. - Det sker ingenting med Egholm-forbindelsen, for den er for dyr.. På trods af de trafikale uenigheder stemte alle for budgettet, men hos Venstre mener man, at der er ”truende skyer” over kommunens økonomi.. - Vi står overfor voldsomme udfordringer i de næste år: Udløb af de 98,5 mio. el-penge (salg af elforsyningen,  red), ny udligningsreform, som vi ikke kender omfanget af, og stadigvæk holdes vi oppe af regeringens bidrag til styrkelse af kommunens likviditet på de 196,5 mio. kr., sagde Venstres gruppeformand, Mads Sølver Pedersen.. Venstre mener, at ”en kæmpe regning ligger og venter på at blive løst af den nye borgmester i 2018”.. Tingene ikke løst. - Vi har ikke fået tingene helt løst i det her budget, og borgmesterens fokus på 2018 og ikke 2019 kan tolkes sådan, at han godt ved, at det ikke er ham, der skal løse problemet.. Mens det næststørste parti . i byrådet ser bekymret på økonomien, ser byrådets største parti, Socialdemokraterne, anderledes på sagen.. - På trods af regeringens moderniserings- og effektiviseringsprogram, som har haft mærkbare negative konsekvenser for nogle bestemte områder, er det alligevel svært ikke at være stolt og optimistisk for vores by, vores kommune og borgernes muligheder i den kommende tid, sagde Socialdemokratiets gruppeformand, Nuuradiin S. Hussein (S). . Selvom hele byrådet altså sætter underskriften på budgettet, var flere, deriblandt K, skuffet over, at Enhedslisten efter forliget ikke havde talt lige rosenrødt om alle dele af det digre budgetværk.. Stemmer EL for?. - Jeg er i tvivl om, hvor vidt Enhedslisten stemmer for eller imod det her budget, sagde ældre- og handicaprådmand Thomas Krarup (K), der mente, at Enhedslisten  burde stå ved hele forliget.. Per Clausen (EL) svarede, at man ikke kan kræve skåltaler af noget parti om, hvor vidunderligt budgetforliget er.. - Hvis man ikke mener, at det er vidunderligt, sagde Per Clausen.. Flere partier som DF var ærgerlige over, at der ikke var blevet afsat flere penge til handicapområdet.. - Jeg er rigtig ked af, at det ikke lykkedes os at finde flere penge til handicapområdet, sagde Kristoffer Hjort Storm (DF), der til gengæld glædede sig over besparelsen på de store kulturinstitutioner på en mio. kr. årligt. . Den grønne mafia. Han langede også ud efter ”den grønne mafia”.. - Jeg er ked af, at den grønne mafia igen i år har fået lov til at sætte så stort et fingeraftryk på budgettet. Jeg synes, at borgernes penge er bedre brugt ude i den borgernære velfærd end i tvivlsomme prestigeprojekter som bæredygtighedsfestivalen og øko-øen.. Indlægget fik borgmester Thomas Kastrup-Larsen (S) til at løfte pegefingeren.. - Øko-øen er jo lige så meget dit forslag og din politik nu som vi andres..