Det handler om menneskesyn. VINDMØLLER: Nu er de sidste valgmøder ved at være afholdt, og et af de mest debatterede emner har været vindmøller. Konklusionen må være, at Golding fra Socialdemokratiet siger ubetinget ja til flere landvindmøller i kommunen. Golding vil hellere løse verdens klimaproblemer ved at opsætte 70 møller mere end varetagerne borgeres interesser med et stop for landvindmøller. . De øvrige partier på nær Venstre siger nu stop for disse støjmaskiner, som kun kan genere borgerne og specielt naboerne. . Da Golding og Gade samme dag, som der blev afholdt pressemøde om en ny skole i Jetsmark, kunne oplyse, at de sagde ja til en investering på ca. 170 millioner kroner var der ingen tøven, men en beslutning om flere landvindmøller udskydes og kræver over seks måneders betænkningstid, og skubbes ind under gulvtæppet på grund af en EU dom. . Venstres valgprogram nævner ikke ordet vindmøller, og det er måske derfor, der ikke er enighed blandt kandidaterne. . Mogens Gade bør inden valget oplyse vælgerne, hvilken fordel kommunen har ved opstilling af flere landvindmøller, samt de ulemper, der er oplyst i hundredvis af høringssvar samt på vælgermøder, hvor vel ingen borgere har udtrykt tilslutning til disse projekter.. Venstre vil markedsføre kommunen som en attraktiv bosætningskommune, men det harmonerer ikke med opstilling af store vindmølleparker, der betyder, at boliger må nedlægges.. På valgdagen vil vælgernes dom falde om A og V’s menneskesyn contra vindmøller, og Dit Jammerbugt - Din Borgerliste siger klartNej tak til flere kæmpevindmøller..