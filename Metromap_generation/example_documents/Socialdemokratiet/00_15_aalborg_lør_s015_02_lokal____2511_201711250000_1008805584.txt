S-formand roser sin    borgmesterkandidat. JAMMERBUGT: - Jeg har, og har hele tiden haft, stor tillid til Jens Chr. Golding, siger Mary-Ann Sørensen, bestyrelsesformand for Socialdemokratiet i Jammerbugt.. Jens Chr. Golding har nu ved to valg har været borgmesterkandidat for Socialdemokratiet i Jammerbugt Kommune, men stadig hedder borgmesteren Mogens Gade og er fra Venstre.. Alligevel har bestyrelsesformanden ros til overs for Golding.. - Han er et flittigt og pligtopfyldende menneske, som forsøger at spille med på holdet. Han har også vist i denne valgkamp, at det er vigtigere, at holdet kommer frem end ham selv. Det skal han have stor ros for, siger Mary-Ann Sørensen.. Til spørgsmålet om, om det ikke snart er en ny til at forsøge at vælte Mogens Gade af pinden, siger hun:. - Det vil jeg ikke udtale mig om. Det er et spørgsmål om, hvad Jens Chr. vil, og hvad medlemmerne vil. Så tager vi den derfra, siger hun og tilføjer, at hun faktisk ikke har haft tid til at sætte sig ned og tale med Jens Chr. Golding om valget endnu.. Jens Chr. Golding bliver Socialdemokratiets gruppeformand i kommunalbestyrelsen.. Status på S’ valg. - Jeg ved ikke, hvad vi har gjort galt. Det kan være, at som der står i NORDJYSKE, at det er den siddende borgmester, der ofte bliver siddende, medmindre de dummer sig utroligt meget, siger Mary-Ann Sørensen.. Socialdemokratiet har i denne valgperiode haft blot syv medlemmer i kommunalbestyrelsen. Otte blev valgt ind, men Aysel Jørgensen valgte at skifte til Alternativet midt i valgperioden.. I næste periode er der ni socialdemokrater inde.. - Vi tager valgets resultat til efterretning. Vi er gået . frem, men vi nåede ikke det, vi ville, siger Mary-Ann Sørensen, der gerne havde set en rød borgmester.. - Jeg er glad for vores fremgang i mandater, men samtidig synes jeg, det er tankevækkende, at borgerne synes, at Venstre skal have absolut flertal. Men det kan vi jo ikke rigtig gøre noget ved, siger hun.. - Men jeg forstår det simpelthen ikke.. Jagten på borgmesterposten er tabt, men jagten på indflydelse er først lige gået i gang.. - Vi vil ikke sætte os hen i hjørnet og sige, at vi bare er sure. Vi vil gøre alt, hvad vi kan, for at fremme vores politik. Hvis vi kan blive enige med Venstre, så er det det, vi gør, siger hun.. Hun tilføjer, at et punkt, hvor partiet gerne vil være bedre næste gang, er i det nordlige Jammerbugt, hvor de ikke havde nogen kandidater ved dette valg.. Kiki er et lyspunkt. Kiki Bach er den første Socialdemokrat, der er valgt ind i den største by i Jammerbugt Kommune, Aabybro, siden Søren Dybdal Møller var byens enlige S-medlem fra 2009-2013. . Mary-Ann Sørensen kalder den 29-årige skolelærer for et stort lyspunkt for Socialdemokratiet ved dette valg.. - Det er fantastisk, at Kiki er kommet ind. Det er dejligt! Hun bliver samtidig kommunalbestyrelsens yngste medlem, siger Mary-Ann Sørensen.. Hun kunne godt forestille sig, at Kiki Bachs alder var medårsag til, at hun kom ind, da hun forventeligt trak mange af de unge stemmer over..