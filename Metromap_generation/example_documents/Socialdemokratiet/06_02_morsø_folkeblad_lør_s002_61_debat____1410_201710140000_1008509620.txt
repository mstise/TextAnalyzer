Velfærd frem for skattelettelser. VELFÆRD: I sidste uge var de socialdemokratiske kandidater på gaden med et spørgeskema om folk ønsker velfærd eller skattelettelser.. Resultatet af spørgeskemaet var helt i tråd med den socialdemokratiske politik både på landsplan og lokalt. Ingen skattelettelser men mere velfærd.. Velfærd og uddannelse er socialdemokratiske kerneværdier. Vi skal investere i uddannelse såvel gymnasiale som faglige.  Nedskæringerne på VUC og AMU centre rammer på grund af effektiviseringsbidraget på to pct. blandt andet ufaglærte, som enten skal opkvalificeres, omskoles eller have yderligere skolegang, til at kunne klare de stadigt større krav på arbejdsmarkedet. . Så meldingen herfra er helt klar. Afskaf alle grene af effektiviseringskravet og skrot enhver tanke om skattelettelser til de rigeste. Invester pengene i det enkelte menneskes fremtid. Bedre uddannelse, bedre skoler, bedre sundhedsvæsen og bedre omsorg og pleje for ældre og folk med handicap. Det ønsker befolkningen, det ønsker Socialdemokratiet. Det står jeg til en hver tid på mål for.	.