Ikke fristende længere. S: Jeg er en af dem, der ikke ved, hvem jeg skal stemme på til kommunevalget. De seneste 30 år har jeg stemt på Socialdemokratiet, et gammelt arbejderparti, men de flirter alt for meget med DF og frister mig ikke mere. En kedelig sag med en 10-årig dreng i Hjørring og en socialdemokratisk borgmester i fedtefadet frister heller ikke. Ingen arbejdere i den socialdemokratiske folketingsgruppe - jo, Bjarne Laustsen, men en enlig svale gør ingen sommer. Et vrimmel af cand.scient pol-’er, skolelærere, cand. polit.’er og dem, der egentlig burde stemme socialdemokratisk, er gået med på vognen hos Pia Kjærsgaard, men de generaliserer over for alle de udlændinge her i landet. Venstrefløjen har jeg ikke den store fidus til, for kommer de til magten, bliver vi ikke lige rige, men lige fattige. Ja, enden kan jo blive, at jeg vælger hængekøjen lige som SF, for de vil jo heller ikke noget..