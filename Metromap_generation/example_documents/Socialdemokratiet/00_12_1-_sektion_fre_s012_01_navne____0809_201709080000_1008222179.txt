Socialdemokrat med stort A. ¤ Jytte Andersen, tidligere socialdemokratisk minister, fylder lørdag 75 år..  Jytte Andersen blev ikke født med en sølvske i munden. Hendes far og mor var henholdsvis malersvend og syerske, og hun blev født udenfor ægteskab. Alligevel var hun i syv år minister under statsminister Poul Nyrup Rasmussen.. Jytte Andersen fik ingen længere uddannelse. Hun gik i Sjællandsgade Skole i København og Engelsborgskolen i Lyngby. 1960-63 blev hun uddannet på Købmandsskolen i København. . Hun har også læst på arbejderhøjskoler ligesom andre socialdemokrater som tidligere statsminister Anker Jørgensen. Jytte Andersen har arbejdet på fabrik og på kontor, hvor hun lavede bogholderi. . Hun sad 1974-80 i Vallensbæk Byråd og var formand for Socialdemokratiet i Glostrup-kredsen. 1977-87 sad hun i partiets hovedbestyrelse, siden forretningsudvalget og familiepolitisk udvalg fra 1986. . Jytte Andersen kom i Folketinget i 1979. Fra 1981 til 2007 repræsenterede hun Østre Storkreds på Christiansborg. 1981-86 var hun sekretær for den socialdemokratiske folketingsgruppe.. I 1993 gjorde statsminister Poul Nyrup Rasmussen hende til arbejdsminister. Posten blev central. Nyrup-regeringen forkortede dagpengene fra ni til fire år, men øgede efteruddannelsen kraftigt, især for at omskole de ufaglærte.. Jytte Andersen kom som arbejdsminister under kraftig kritik fra de borgerlige partier, fordi hun ansatte socialdemokraterne Verner Sand Kirk og Marina Hoffmann som særlige rådgivere. . Kritikken vejede dog ikke tungere, end at Sand Kirk i 2001 fortsatte arbejdet i Beskæftigelsesministeriet, da Venstres Claus Hjort Frederiksen blev minister.. I 1998 byttede Jytte Andersen Arbejdsministeriet med Boligministeriet og supplerede året efter med ligestilling som sit ressort..