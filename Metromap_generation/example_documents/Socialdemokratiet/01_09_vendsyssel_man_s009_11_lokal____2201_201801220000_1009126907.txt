Skal være sjovt at gå i skole. FREDERIKSHAVN: . - B&U er vores alle sammens udvalg. Jeg er glad for, at Christina Lykke (SF) fortsætter som næstformand. Hun er en kapacitet på området, som jeg vil lytte meget til, men når vi Socialdemokrater får 18 af 29 mandater ved valget, er det et klart signal fra vælgerne..  Anders Brandt Sørensen kommer fra en formandspost i plan- og miljøudvalget, hvor der notorisk er mange balladesager, men han er forberedt på, at antallet af balladesager ikke nødvendigvis bliver mindre i B&U.. - Vi kerer os alle sammen om vores egne små, nuttede poder og er optaget af, at de udvikler sig til store velfungerede mennesker, men jeg vil gå efter fælles løsninger i en fælles folkeskole.. Anders Brandt Sørensen er også forberedt på, at der ligger et reparationsarbejde og venter, når det gælder lærernes tillid til Socialdemokratiet efter lockouten i 2013, hvor lærerne følte sig snigløbet af Helle Thorning-Schmidt & Co.. - Lockouten tog toppen af glæden ved at yde en ekstra indsats fra mange lærere. Det var en mavepumper. Nu skal vi have ejerskabet tilbage hos alle. Vi skal være stolte af det, vi laver og finde hinanden igen, og jeg håber virkelig, at man tænker sig om under de nuværende forhandlinger om en ny overenskomst. Der skal være ordentlige og rimelige arbejdsforhold for lærerne. . ”Bæredygtigt børnearbejde”, den smukke titel på hele strukturomvæltningen inden for børne- og skoleområdet, blev under valgkampen undsagt af stort set alle partier, og ifølge den ny B&U-formand er det slut med den slags pangord, når det reelt er tale om nedskæringer.. - Det stopper her. Vi skal ikke tale ned til folk. Jeg kan ikke garantere, at vi ikke kommer til at skulle finde nye besparelser, men så skal vi sige det, som det er: Forringelser af servicen. . - Jeg vil starte min formandsperiode med et visionsarbejde, hvor alle skal inddrages. Hvor står vi og hvor skal vi hen? Det må være første skridt, inden vi skrider til handling.. Til kamp mod skoletræthed. 
          . - Vi kan se, at der kommer glade børn ind, når de starter i skolen, og at mange ender med at blive trætte af at gå i skole. Det er en opgave, vi skal tage alvorligt. Eleverne skal mærke, at det ikke er ligegyldigt, hvad de laver. De skal mærke, at det er vigtigt, og det skal vi gøre ved at inddrage alle de dygtige lærere. Og så skal vi forebygge og gribe ind, når vi mærker, at nogle er i risikozonen. . Center for Familie har i sidste byrådsperiode været et smertens barn, der gang på gang har måttet erkende, at de økonomiske midler ikke slog til over for de store problemer med familier, der har brug for hjælp. . - Det er et samlet problem, som vi må løse i fællesskab. Vi kan ikke vælge hinanden fra. Vi har en gruppe svage mennesker, der lider under social ulighed og har brug for hjælp. Forebyggelse og tidlig indsats er en del af løsningen.. Anders Brandt Sørensen vil ikke her og nu svare på, om den omdiskuterede rullende skolestart/aldersintegrerede undervisning skal afskaffes eller er kommet for at blive.. - Det var et spareforslag, fordi det har betydning for daginstitutionerne. Og det var et eksempel på en topstyret beslutning. Men det er ikke så enkelt, at vi bare kan lade de enkelte afdelinger selv bestemme. Det giver nogle praktiske udfordringer, og der er også økonomiske hensyn i det. For mig er intet hellig, og vi må tage diskussionen.. 
          .