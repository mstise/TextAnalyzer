Fællesskabet skades. FINANSLOVSFORSLAG: Det er nok for meget sagt, at det vil gøre direkte ondt på den enkelte at få en skatte- lettelse, men jeg tror til gengæld, at det store flertal vil tænke, at det kan komme til at gøre ondt på den danske velfærdsmodel! Det er retningen.. Den enkelte kan jo ikke købe bedre kræftbehandling, bedre sygehuse og bedre skoler og sikre gode forhold for de gamle på plejehjemmet, hvor normeringen er høj, men bemandingen fortsat lav, for de 400 kr. om måneden, som nogen har udsigt til i skattelettelse. Og tempoet nedsættes nok heller ikke på de offentlige sygehuse!. Selv direktørens mærk- bare skattelettelse og løn kan hurtigt få ben at gå på, hvis alvorlig sygdom rammer ham eller de nærmeste i familien.. De her ting skal fællesskabet sikre gennem skattebetaling. Det er det, velfærdssamfundet går ud på. Og det er vel det fokus, vi skal have, når vi bedømmer regeringens aktuelle udspil.. Her forstår jeg ikke, at Venstre med åbne øjne vælger at lege med uligheden. Ulighed skaber ikke fremgang for Danmark, men mere usikkerhed i en usikker tid.. Det skal kunne betale sig at arbejde, hører vi nu igen. Og selv om det altid har kunnet betale sig at arbejde, løber finansministerens mund konstant over med netop den sætning. . Jeg er bare så træt af den krænkende og evindelige snak om nedsættelse af skat på arbejde. Det er dybt uretfærdigt over for andre bl.a. pensionister, der gennem et helt arbejdsliv har bidraget i rigt mål til det samfund, som alle ude omkring misunder os. . Det er altså mærkeligt, men de borgerlige taler meget om at sikre velfærdssamfundet, men de gør mere for at udhule finansieringen af det.  Hertil kommer, at finansieringen af regeringens skatteudspil nemt kan medføre, at regeringen giver med den ene hånd og tager med den anden. Det er set før, og hvad er der så tilbage?. Det er selvfølgelig korrekt, at skattetrykket er relativt højt, men nøden og elendigheden er vel også tilsvarende lav!. Den danske model og vores velfærdssamfund er derfor tusind gange mere værd end en luftig skattelettelse, som kun få, herunder Dansk Industri og tænketanken Cepos, har efterspurgt.. Jeg foretrækker klart en stor offentlig sektor, der sikrer tryghed for alle, en god skole, værdig ældrepleje, velfungerende sygehuse, vuggestuer, børnehaver, forældreorlov, skoler, sportshaller, god infrastruktur, kunst og kultur og forskning, samt arbejdsløshedsunderstøttelse, når virksomheden fyrer folk. Hellere det end formueophobning, der ikke geninvesteres i nye arbejdspladser, men blot fyres af på endnu en Lamborghini.. Selv om vi betaler en relativ høj skat i Danmark, så får vi noget til gengæld. Ikke bare de førnævnte goder, men grundlæggende et sammenhængende Danmark, hvor få har for meget og færre for lidt. Og, ja, den private sektor skaber meget og tak for det, men uden det før nævnte, som vi sikrer gennem skattebetaling, ville den private sektor skulle agere under ganske andre betingelser og vores samfundsmodel være mere amerikansk end nordisk.. Regeringsudspillet handler derfor om en ny politisk retning og prioritering for samfundet. . Det tilgodeser kun danskere i arbejde og finansieres af nedskæringer i velfærden. Pensionisterne tæller ikke med, moren har gjort sin pligt, moren kan gå!. Regeringens velfærdsmodel bygger vel på tre hovedelementer: Lavere skat, lavere skat og lavere skat. Så skal det nok gå det hele!. Det er det hovedspor, der nu lægges ud.. Meget tyder heldigvis på at Socialdemokratiet (i dag) har forstået, at der er en anden vej, men det skal blive spændende at se, hvor folkelige DF er, når regeringsudspillet og finansloven skal forhandles på plads. .