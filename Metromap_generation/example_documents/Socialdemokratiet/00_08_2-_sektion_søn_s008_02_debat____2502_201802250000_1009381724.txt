Det handler om at redde menneskeliv. AKUTHELIKOPTER: Om få måneder sander sommertrafikken igen til på den eneste vej til og fra Skagen, og derfor bør Vendsyssel hurtigst muligt ind under den nationale helikopterordning. Den tryghed har borgerne i det nordligste Danmark reelt været udelukket fra i fire år.. Det handler om at redde menneskeliv, og her har vi i Dansk Folkeparti med glæde noteret os de seneste meldinger fra Venstre, Konservative og til dels fra Socialdemokratiet.. Det er vigtigt at pointere, at den nuværende akuthelikopter i Skive ikke bør flyttes. . Det tegner der sig heller ikke skyggen af et flertal for. Denne helikopter gør det glimrende for Thy, Mors og Himmerland, og det vil koste cirka otte millioner kroner at flytte den.. Det nye er, at det teknisk set er muligt at placere den kommende fjerde helikopter allerede 1.6 i den allerede eksisterende Sindal Lufthavn. . Her findes allerede hangarer, jetfuel og anflyvningsprocedurer, hvorefter man i etableringen kan spare cirka 10 millioner kroner af de 45 millioner, som Folketinget bevilgede til DF’s forslag sidste efterår.. Det handler om at levere samme gode tryghed til alle borgere, når ulykken er ude. . Derfor bør vi hurtigst muligt placere en akuthelikopter i Sindal Lufthavn. Der er ingen grund til tøven. . Teknisk set kan den være aktionsklar per 1. juni, dvs. i god tid inden ”Hellerup”-ugen og den deraf stigende risiko for trafik- og badeulykker i hele Vendsyssel..