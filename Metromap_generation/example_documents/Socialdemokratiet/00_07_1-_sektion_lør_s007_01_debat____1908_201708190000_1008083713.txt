Glædelig støtte til friskole-lukninger. KRIMINALITET: Tidligere på sommeren offentliggjorde Danmarks Statistik (DST) en oversigt, der viser forskellen på kriminalitetsgrader mellem personer med dansk oprindelse og indvandrere i de forskellige kommuner. . I bunden af successkalaen finder vi bl.a. Aalborg Kom- mune, hvor mere end én ud af 20 ikke-vestlige indvandrere eller efterkommere årligt begår kriminalitet. Det tal er mere end 10 gange så højt som for borgere med dansk oprindelse.. Blandt ”succeshistorierne” er Rebild Kommune. Der er indvandrerne og deres efterkommere kun seks gange så kriminelle som danskerne.. Hvad der også er væsentligt at bemærke er, at den suverænt mest kriminelle befolkningsgruppe i Danmark er ikke-vestlige efterkommere. . Ligeledes viste en anden ny undersøgelse fra DST, at anden- og tredjegenerations ikke-vestlige efterkommere klarer sig lige så dårligt i skolen som første generation og markant dårligere end etniske danskere. Tallene viser med al tydelighed, at vi har at gøre med en befolkningsgruppe, der er markant dårligere til at være en integreret del af samfundet, end resten af befolkningen.. Den tydeligste fællesnævner for dem er, at de tilhører den samme religion, Islam. Andelen af muslimske borgere der ikke kan indgå i moderne fællesskaber og integrere sig med andre mennesker er langt højere end hos samtlige øvrige befolkningsgrupper og der er desværre ikke noget der tyder på, at det ændrer sig med de generationer, der er født og opvokset her, snarere tværtimod. . Muslimerne klumper sig sammen og skaber problemer alle steder i verden. I stedet for at forsøge at tilpasse sig og blive en del af det samfund, de er kommet til, kræver mange gradvist, at det eksisterende samfund viser mere og mere hensyn til deres normer og måde at leve på. . Mange muslimske forældre ønsker eksempelvis ikke, at deres børn leger med ikke-muslimske børn, og at være kærester med en vantro er helt udelukket. Dermed isolerer de sig fra resten af befolkningen og skaber parallelsamfund således som vi eksempelvis ser i Vollsmose og Aarhus Vest. . Derfor er det også glædeligt, at Mette Frederiksen og Socialdemokratiet nu bakker op om Dansk Folkepartis forslag om at lukke alle muslimske friskole, så de ikke kan bruge skolerne til mere indoktrinering og samfundssplittelse.   .