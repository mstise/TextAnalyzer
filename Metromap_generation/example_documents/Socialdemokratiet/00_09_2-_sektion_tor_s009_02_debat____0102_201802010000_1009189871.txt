Lær af historien. LENIN: Hvorfor er Henning Tjørnehøj så enøjet, når han kalder sig historiker? . Mit motto er: Lær af historien og fornægt ikke dens virkelighed. Men lev i nuet med den og form så fremtiden. Det kan også siges på en anden måde, man kan ikke forstå nutiden, hvis man lyver for sig selv om fortiden. . Det, jeg ser i Tjørnehøjs indlæg (18.1.) er, at han ønsker at bruge historien til at skræmme os, der lever i nutiden uden at tage ansvar for at forme fremtiden.. Det, der skete med Lenins socialdemokratiske drøm: Anarkisterne (bolsjevikkerne, efterkommere af russeren/anarkisten Bakunin, som af Internationale var blevet ekskluderet, fordi de ikke ville støtte en socialdemokratisk samfundsmodel med flertallets ret til at beholde magten) satte sig på magten og gennemførte i 1917 diktaturet, som har fortsat sin eksistens.. Anarkisterne havde forsøgt at få magten over internationale, hvilket de ikke fik. Her vandt det socialdemokratiske idégrundlag. Men i Rusland tabte Lenins sociale demokrati til anarkisterne, som gennemførte diktaturet. Men anarkisterne så gerne Lenin stå i spidsen for bolsjevikkernes regime, hvorfor de opbyggede en leninistisk/marxistisk diktatorisk samfundsorden, fordi socialdemokratiet var delt i to grupperinger, en revolutionær og en reformistisk. Lenin tilsluttede sig den revolutionære. Men at kalde dem venstreorienteret er falsk reklame. En venstreorienteret forfalder aldrig for at lefle for undertrykkelse, hvilket kan konstateres ved, at Internationales efterkommere i hele Europa skabte socialdemokratier.. Situationen i Rusland er meget lig den situation, vi var vi igennem i 1866-1901 i Danmark, hvor Højre, som bestod af godsejere og industriejere, købmænd og kongen havde sat sig på magten ved hjælp af naive storbønder (frikøbte fæstebønder), som i 1866 havde drømmen om at få indflydelse på regeringsmagten. . Efter a vi havde tabt halvdelen af riget i 1864, blev yderligere en tiendedel af den tilbageværende del af danskerne til flygtninge fra Danmark, fordi de ønskede at skifte fattigdom ud med frihed, rigdom og lykke i det forjættede land Amerika. . Det ikke at få del i regeringsmagten betød for bondebevægelsen småbønderne og landarbejdere som industriarbejderne, at kampen for det politiske demokrati fortsatte. Bondestanden og industriens arbejdere kæmpede gennem politiske grupperinger for at genvinde det politiske demokrati. Det skete i 1901 med alliancen, som var skabt, og kampen mellem storbønder og småbønderne fortsatte i Venstre, der i 1905 blev delt i to, Det Radikale Venstre, og det, som vi kalder Venstre i dag. Det politiske demokrati genfandt sin ret til samfundsordningen, som var skrevet i grundloven af 1849, så i 1915 var det muligt at få den grundlov, som i 1933 kunne sætte Socialdemokratiets leder Stauning i statsministerembedet, så han kunne etablere et Kanslergade-forlig. En kamp, som var kæmpet i 77 år, siden 1866. Vi ved ikke, hvor længe varer det, inden den socialdemokratiske genfødsel sker i Rusland. Foreløbig har vi ventet på den fra 1917 og til i dag, hvor der er gået 100 år. Men det, der er foregået i Rusland, vil jeg ikke betegne som en venstreorienteret handling. Men de undertryktes råb om fortsat hjælp mod undertrykkerne.  . Det burde bekymre danske historikere, at den socialdemokratiske samfundsordning, skabt af henholdsvis Konservative, Venstre og en SR-regering, synger på sit sidste vers, fordi man ikke fik skabt økonomisk demokrati. I stedet er den socialfattigste gruppe blevet fattigere og på vej til at blive en proletariseret gruppe, som er til salg for højreorienteredes løfter, og den ny økonomiske klasse, arvingerne i den skabte storindustri, er ved grådighed blevet rigere og har efterladt mange på proletariats perron.. Men den udvikling med egoisme, centralisme styret af lakajer med bureaukrati er ikke ny. Det er sket hvert 100. år siden reformationen, at grådigheden er vokset, og har skabt nye, proletariserede grupper..