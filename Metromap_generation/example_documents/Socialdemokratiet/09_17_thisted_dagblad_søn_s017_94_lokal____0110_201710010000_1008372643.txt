Udfordringerne med klimaet skal tages alvorligt. KLIMAÆNDRINGER: Miljøet er under pres. Havmiljøet, med plast og andet affald, vandløb og fjorde med kvælstof og fosfor, drikkevandet med pesticider og medicinrester og luften med udledning af CO2 fra fossilt brændsel.. Jammerbugt Kommune, og dermed os, der bor her, er allerede ramt af klimaændringerne. Kyster og fjorde rammes for ofte af højvande og storme, og Ryå løber jævnligt over sine bredder, med store tab for landbruget til følge.. Socialdemokratiet tager forpligtelserne i Compact of Mayors og FN’s 17 verdensmål alvorligt og ønsker initiativer, der sikrer miljøet og begrænser klimaændringer så som bedre og nemmere affaldssortering, renere vandmiljø, sikring af grundvandet og udbygning af den vedvarende energi.. Jammerbugt skal tage sin del af ansvaret for, at vi fortsat kan leve, bo og drive landbrug i kommunen, i Danmark og på vores smukke klode..