Pape vil begrænse ret til frit valg af forsvarer. INDLAND: Den tid, der går, fra en forbrydelse bliver anmeldt, til gerningsmanden begynder at afsone sin straf, er alt, alt for lang. . Det har der længe været bred enighed om på Chris- tiansborg, og søndag lancerede justitsminister Søren Pape Poulsen (K) så otte initiativer, der skal forkorte sagsbehandlingstiden i straffesager.. Særligt ét af initiativerne vækker debat: Fremover skal en sigtet kun kunne vælge en forsvarer, der har tid i kalenderen. . Retssager bliver i dag ofte unødigt forlænget, fordi forsvareren ikke har tid til at møde i retten, lyder argumentet fra justitsministeren.. Men det stiller forsvarsadvokat Kristian Mølgaard, der er formand for Landsforeningen af Forsvarsadvokater, sig ”stærkt tvivlende” over for. . Det er langt fra sikkert, at forslaget vil barbere sagsbehandlingstiden ned - og samtidig vil det krænke retssikkerheden, lyder hans kritik:. - Det er rimeligt nok, at forsvareren skal have tid i kalenderen, men de meget faste kriterier for, hvornår man anerkender, at der er tid i kalenderen, er alt for snævre. . - Det udgør for mig at se en reel krænkelse af det frie forsvarervalg. . - Det har først og fremmest den konsekvens, at man risikerer, at der bliver gennemført sager med en forsvarer, som den tiltalte ikke selv ønsker.. Ifølge retsplejeloven er der frit forsvarervalg. Men i dag kan en forsinkelse på to til tre måneder danne grundlag for at nægte beskikkelse.. Det vil regeringen stramme op på, så fristen fremover som udgangspunkt er fire uger - og i sager om vold, voldtægt og våbenbesiddelse på offentligt tilgængeligt sted skal der ikke accepteres mere end to ugers forsinkelse.. Forslaget kan få den konsekvens, at flere vil anke deres dom, påpeger Kristian Mølgaard:. - Hvis man får et resultat, man ikke finder acceptabelt - og man ikke har haft den forsvarer, man ønskede - så kan det betyde, at man anker. . - Det betyder i længden en endnu længere sagsbehandlingstid og øget pres på domstolene og anklagemyndighederne.. Det var søndag ikke muligt for Ritzau at få et interview med Søren Pape Poulsen. Men i den pressemeddelelse, Justitsministeriet udsendte med de otte initiativer, udtaler ministeren:. - De langvarige straffesager er et stort problem for ofrene, som kan have vanskeligt ved at komme videre med deres liv, og det er samtidig et problem for tilliden til retssystemet og retsfølelsen.. Søren Pape Poulsen har fuld opbakning fra retsordførerne fra Folketingets to største partier, Socialdemokratiet og Dansk Folkeparti.. - Vi har set for mange eksempler på, at eksempelvis bandemedlemmer har kunnet udskyde sager i halve og hele år, fordi der har manglet plads i forsvarsadvokaternes kalendere, siger Trine Bramsen (S). . Peter Kofod Poulsen (DF) kan heller ikke se problemer i at indføre en regel om, at forsvareren skal have tid i kalenderen. Han kalder det ”fint”, at der er mulighed for at vælge sin forsvarsadvokat:. - Men man må også godt kræve, at valget af advokat ikke skal trække sagen i langdrag.. Justitsministeren forventer at fremsætte lovforslag til marts.. Leder Frie Ord side 6.