Udfordreren ønsker en bedre plan for Aalborg. AALBORG: Socialdemokraterne har siddet ved magten i Aalborg siden 1925, og byen har aldrig haft en kvindelig valgt borgmester.. Om der bliver ændret på de to ting ved valget på tirsdag, hvor Venstres borgmesterkandidat Tina French Nielsen for anden gang forsøger at erobre borgmesterkæden, afgør vælgerne. Men men med hensyn til, hvordan borgerne vil kunne se en forskel, hvis det lykkes, siger Tina French Nielsen:. - Der vil blive givet mere frihed decentralt til at løfte opgaverne. . Det vigtigste for den 46-årige spidskandidat, hvis hun bliver borgmester, er at få sat mere retning på udviklingen i landets tredjestørste kommune.. - Det absolut vigtigste er, at vi har et byråd, der sammen sætter en kurs og laver en strategi for, hvordan vi skal arbejde. Jeg synes, at der er rigtig meget, der er fantastisk i vores by i dag, men det virker ikke synderligt planlagt, siger Tina French Nielsen. . Hun savner en mere overordnet, strategisk og professionel planlægning af byen. Hvis hun bliver borgmester vil hun samle byråd og embedsfolk.. - Jeg tror, at jeg vil bruge fem dage på at køre det hele igennem og drøfte, hvordan vi skal køre tingene, og hvordan vi forestiller os, at byplanlægningen skal være, og hvor hvad skal være, hvis vi kigger 10-15 år frem. . Eksempelvis savner hun en diskussion af, hvad man vil med Sygehus Nord-området, i stedet diskuterer man, at man vil have et p-hus.. - Vi starter aldrig fra starten af, det er som om, at det er nogle enkelte kontorer nede på by og landskabsforvaltningen, der har overtaget hele byplanlægningen, og så er de lidt koblet af politisk.  . Børnene først. Tina French har flere mærkesager og nævner børnene først.. - Børnene er min kæmpe store kæphest, det at vi har børn, der lykkes i skolerne, har jeg viet mit liv til i de sidste fire år.. Borgmesterkandidaten og mor til fire ønsker flere forandringer på området i form af, at der afsættes flere penge til pædagoger og andre faggrupper i børnehaverne, så der kan laves en tidligere indsats.. - Så vi får fat i de børn, som vi godt ved ikke kommer til at lykkes. . Hun ønsker også mere handling på vedligeholdsområdet i form af styr på huller i vejene, skæve fortove, og de grønne områder, hvilket partiet også har fremført ved budgetforhandlingerne. V vil have afsat fem mio. kr. ekstra om året til vedligehold, så man langsomt kan begynde at indhente efterslæbet på området.. Limfjordsforbindelse. En tredje Limfjordsforbindelse står også højt på Venstres liste, selvom en forbindelse afhænger af en statslig finansiering. Tina French Nielsen og flere andre V-borgmester kandidater fra andre nordjyske kommuner åbner op for en brugerbetaling af en ny kommende forbindelse, hvis det er den politik, der skal føres på landsplan.. Med hensyn til, hvorfor bl.a. aalborgenserne skal betale for noget, som bilister andre steder ikke betaler for, siger hun. . - Det er det, vi siger, at hvis det er det, som man skal til at gøre fremadrettet, så er vi også med på den, siger Tina French Nielsen, der hører de realpolitiske vinde på Christiansborg om en tredje Limfjordsforbindelse omhandle brugerbetaling.. Hvis borgmesterkæden tilfalder Tina French Nielsen så kommer en indsats mod arbejdsløshed også på dagsordenen sammen med en forbedret erhvervsindsats.. Flere arbejdspladser. - De to ting skal løse hinanden, hvis vi får gang i virksomhederne og flere arbejdspladser, siger Tina French Nielsen.. Hun tilføjer, at Aalborg Kommune har den ottende højeste arbejdsløshed i Danmark bl.a. på baggrund af ledige nyuddannede.. - Vi har rigtig man kontanthjælpsmodtagere, som vi ikke får ind i arbejdsstyrken igen.. Venstre har igen og igen peget på Aalborgs lave placering i Dansk Industris måling over erhvervsvenlighed, hvor kommunen er placeret som nummer 69. . Stort bureaukrati. - Det viser, at man mere ønsker at tale om det i overskrifter end, man reelt ønsker at gøre noget ved det, siger Tina French Nielsen, der mener, at et ”kæmpe stort bureaukrati” i kommunen blokerer for udviklingen.. Hun mener, at man skal gøre det lettere at være erhvervsliv ved bl.a. at skabe en indgang for erhvervslivet til kommunen og skabe erhvervsgrunde i oplandet.. Partierne bag budgetforliget satte i 2016, hvor bl.a. V ikke var med i forliget, Aalborg Universitet til at lave en analyse ”Erhvervslivets rammebetingelser i Aalborg Kommune” af kommunens erhvervsvenlighed, hvor man spurgte virksomhederne, hvilke rammebetingelser, der var vigtigst. Her viste resultatet, at dækningsafgiften, som V vil have væk, lå nede på en 10. plads.. Kritik af analyse. Tina French Nielsen skyder dog efter undersøgelsen. . - Det er at sætte ræven til at vogte høns, når man laver sin egen analyse frem for at følge det, der ligger.. Hun er også skeptisk ”fordi man sætter en socialdemokrat i spidsen for at lave den”. Hun henviser til, at Allan Næs Gjerding, der som forsker ved IMPAKT på Institut og ledelse på Aalborg Universitet var medforfatter på analysen, samtidig også var formand for vælgerforeningen Socialdemokratiet i Nørresundby. Det synes hun ”er et problem”.. Tillid. - Vi er i politisk systemer, vi skal kunne have tillid til de ting, der kommer. Jeg kan ikke forstå, at man ikke er stoppet op og har spurgt sig selv, om det er smart. . Hun afviser, at hun er ude på at miskreditere analysen, fordi den viser, at dækningsafgiften ikke har stor betydning for virksomhederne.. - Nej, for erhvervsorganisationerne siger det også, de siger, at det kan godt være, at de spørger om dækningsafgiften, men de spørger kun de små virksomheder, og de er ligeglade med dækningsafgiften, siger Tina French Nielsen.. Værket. Nordjyllandsværket har været en varm sag, og Venstre stemte imod et køb. Et byrådsflertal købte værket bl.a. for at undgå en prisstigning på 35 mio. kr., men kort efter overtagelsen steg varmeprisen med 100 mio. kr.. - Vi havde en aftale om fast varmepris indtil 2028, og hvis man gerne vil lave en grøn omstilling, hvorfor skal man så købe et kulfyret elværk?. Hun kan stadig ikke finde de gode argumenter for, at man skulle købe værket. Desuden er hun bekymret for økonomien, for man skubber et rente- og afdragsfrit lån på værket foran sig på 600 mio. kr., ligesom de store investeringer i omstillingen. Alt sammen skal forbrugerne betale.. Man udsætter stigning. - Det gør man jo kun, fordi man vil udsætte stigningen i varmeregningen, det er den eneste grund til, at man ikke afdrager på lånene, siger Tina French Nielsen, der peger på, at investeringen i omstillingen af værket er ”mindst lige så stor” som købsprisen.. Tina French Nielsen mener, at byrådsflertallet handlede uansvarligt. . - Der var en risikoanalyse, og den lyste rødt på det parameter, der hed udvikling i elprisen, og når jeg spurgte ind til det, så fik jeg bare at vide, uanset hvilket scenarie, vi har, så vil det blive positivt eller neutralt. Men udviklingen i elprisen bon’ede fuldstændigt rødt ud med 80 procent i den risikoanalyse, der lå. . Om en sag som Nordjyllandsværket kan bringe Venstre tættere på en borgmesterpost må valget vise, men ved sidste valg var der 5624 stemmer, der skilte V fra borgmesterposten.. Et samlet alternativ. - Det, der er forskellen på dengang, er dels, at vi har et rigtigt godt samarbejde i den blå blok, og vi har et stort bredt valgforbund, hvor vi er enige i de overordnede linjer, og så har vi selvfølgelig som partier, nogle ting, som vi hver især står på. Men der er lige pludselig et samlet alternativ, som der ikke har været i den tid, hvor jeg har været i aalborgensisk politik. . DF’s spidskandidat Kristoffer Hjort Storm, pegede ellers i NORDJYSKE Medier på, at udgangspunktet var at pege på Tina French Nielsen, men at partiet peger på den borgmester, der giver DF maksimal indflydelse.. DF har flyttet blok. - Dansk Folkeparti har helt klart flyttet blok, for de har lavet valgforbund med os.. Tina French Nielsen peger flere gange på, at hun og Venstre er klar til lederskabet, men hvis man ser på klimamålingen 2016 i kommunen og den generelle tilfredshed på forvaltningerne, så ligger hendes egen forvaltning, skoleforvaltningen, lavest. . - Hvis du går en gang længere tilbage, så gjorde de det også før reformen, kan man sige, så det er ikke noget nyt. I forhold til at vi har fået en ny folkeskolereform og totalt ændret alle lærernes arbejdstid og den måde, som de har arbejdet på, så synes jeg faktisk, at trivselsmålingerne er okay.. Om Tina French Nielsen får borgmesterkæden afgør igen vælgerne, men hvis det ikke sker i andet forsøg som partiets borgmesterkandidat, så er spørgsmålet, om hun stadig er Venstres politiske leder i Aalborg.. - Lige nu har jeg kun et sigte, og det er 21. november..