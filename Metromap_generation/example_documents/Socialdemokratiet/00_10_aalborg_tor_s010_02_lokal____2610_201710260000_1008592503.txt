Halloween-fest med politisk fokus. NØRRESUNDBY: Søndag afholdte byrådsmedlem Lasse Frimand Jensen (S) sammen med Socialdemokratiet i Nørresundby en halloween-fest i Foreningshuset (den gamle byrådssal) som en del af kommunalvalgkampen. . Arrangementet henvendte sig til alle borgere, og der var især aktiviteter for børn til festen med leg, ansigtsmaling, dåsekast, karaoke, skattejagt i mørke, saftevand og præmier på spil.. For de voksne var der kaffe og afslapning, samt muligheden for at stille politiske spørgsmål og komme med ønsker til Aalborg Kommune direkte til byrådsmedlemmet Lasse Frimand Jensen.. - Formålet med arrangementet var, at byrådsvalgkampen ikke kun skal handle om valgdebatter, foldere og plakater, men også, at man kan have det sjovt og hyggeligt med sin familie og venner, fordi byrådspolitik i bund og grund handler om mennesker.. Omkring 100 mennesker deltog i festlighederne..