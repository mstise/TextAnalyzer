S: Venstre har kørt 
soloridt i østerssag . MORS: Planerne om at etablere et såkaldt modtagecenter for østers ved Dansk Skaldyrcenter er i sig selv et godt projekt. Men om det er berettiget til at få finanslovskroner, i alt 49 mio. kr., er svært vurdere, mener folketingsmedlemmet Simon Kollerup (S). . Hans reaktion kommer i kølvandet på Joachim B. Olsens (LA) udmeldinger om, at statslig støtte til østerscentret er konkurrenceforvridende.  . - Som udgangspunkt støtter vi generelt projekter, der er til gavn for lokalområdet. Men jeg savner mere viden om projektet og om den konkrete sag, før jeg kan sige mere, understreger Simon Kollerup. . - Venstre skylder en afklaring på den her sag. Kommer der støtte, eller kommer der ikke støtte? Nu har vi set Venstres vældige pressemøde, men siden har de været tavse. I Socialdemokratiet kræver vi en klar udmelding fra Venstre og regeringen. Det er uholdbart, at det blafrer i vinden med en afgørelse.. Udspil skal justeres . Uffe Korsgaard (LA), medlem af kommunalbestyrelsen i Morsø Kommune er enig med både sin partikollega og Simon Kollerup. . - Jeg kender mest sagen fra pressen, for den har aldrig været på en politisk dagsorden, siger han og fortsætter: . - Men sådan, som jeg har fået det beskrevet, er der noget, som tyder på konkurrenceforvridning, og at der er ting, som skal justeres. Vi understøtter det private erhvervsliv og kan ikke leve med tiltag, der går ud over dem, uddyber han.  . Både Uffe Korsgaard og Simon Kollerup giver udtryk for, at Venstre har kørt soloridt i sagen. . - Sagen har været håndteret på en mærkværdig måde. Vi ville gerne have været orienteret noget før, siger Uffe Korsgaard. . - Hele forløbet omkring den har været uskønt, og hos Socialdemokraterne ville vi gerne have været inddraget fra starten af, supplerer Simon Kollerup.  . Han opfordrer Morsø-borgmester Hans Ejner Bertelsen (V) til at mødes til en snak omkring østersprojektet. . - Jeg har ikke hørt fra ham, så jeg vil hurtigst muligt tage kontakt med henblik på et møde, men jeg tror ikke, at der er en afklaring på sagen, før kommunalvalget er ovre, siger han.. Døren er åben . Hans Ejner Bertelsen er uforstående overfor kritikken. . - Kommunikation er altid godt. Allerede under Kulturmødet var jeg i dialog med forskellige partier omkring østerscentret, som jeg mener, er hjælp til selvhjælp, siger borgmesteren og tilføjer, at der har været møder, hvor socialdemokraten har været forhindret i at deltage. . - Men min dør står altid åben. Hvis Simon Kollerup savner en invitation, får han den nu, siger Hans Ejner Bertelsen. .