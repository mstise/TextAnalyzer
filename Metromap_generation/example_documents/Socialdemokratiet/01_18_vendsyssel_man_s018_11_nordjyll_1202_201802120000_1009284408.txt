Politikere vil bekæmpe parallelsamfundene. INDLAND: Cirka 28.000 familier med ikke-vestlig baggrund bor i parallelsamfund. De lever i boligområder, hvor få går på arbejde, der ikke tales dansk, og man kun møder andre med udenlandsk oprindelse. Det svarer til 74.000 personer.. Det viser en ny analyse fra Økonomi- og Indenrigsministeriet, som kommer, før regeringen fremlægger sit udspil om parallelsamfund. . - Det er et stort problem, at der er så mange, der både fysisk og mentalt lever adskilt fra det danske samfund, siger økonomi- og indenrigsminister Simon Emil Ammitzbøll-Bille (LA).. - Det er vigtigt, at vi bevarer den gensidige tillid i det danske samfund. Og ikke har grupper, der lever separeret med arbejdsløshed og kriminalitet til følge.. Parallelsamfund var hovedemnet i statsminister Lars Løkke Rasmussens (V) nytårstale. Det er en af regeringens hovedprioriteter. Men det er ikke første gang, at en regering blæser til kamp mod parallelsamfund eller ghettoer. . Efter Ritzaus beregning er udspillet nummer seks af sin art siden 1994. Men ifølge Simon Emil Ammitzbøll-Bille bør det ikke bare blive endnu en plan.. - Vi er nødt til at gribe ind med en række initiativer. Helt fra de små børn i daginstitutionerne og skolerne til arbejdsmarkedet og boligpolitikken, siger han.. Simon Emil Ammitzbøll-Bille ser alvorlige konsekvenser, hvis politikerne ikke løser problemerne.. - Konsekvensen, hvis man ikke griber ind, er, at regningen for de danske skatteydere bliver større. Men også at det danske tillidssamfund risikere at blive sat under pres, fordi der er folk, der ikke er en del af fællesskabet.. Socialdemokratiet vil højst lade 30 procent ikke-vestlige indvandrere bo i ghettoer. Det skal vedtages i en politisk 10-års plan. . Det siger Socialdemokratiets udlændinge- og integrationsordfører Mattias Tesfaye.. - Vi skal leve sammen i dette samfund. Vi skal ikke leve adskilt i hver vores parallelsamfund, siger han.. - Der er taget fornuftige skridt flere steder i Danmark. Gellerup-planen i Aarhus er et af den. Vi skal have blandet boligformerne, så ejere og lejere bor mere blandet, mener Mattias Tesfaye.. Han erkender, at regeringens udlændingeplan bliver den sjette siden 1994. Og Socialdemokratiet har lige fremlagt sit eget udlændingeudspil. . Så det har ikke rigtig rykket?. - Nej. Det er rigtigt. Der er kun sket én ting de seneste 20-30 år: Adskillelsen mellem os er blevet større. Der er flere boligområder med en højere andel af indvandrere. Det svækker integrationen, siger Mattias Tesfaye.. Dansk Folkeparti mener, at parallelsamfund bedst bekæmpes med et asylstop, siger integrations- og udlændingeordfører Martin Henriksen.. - Årsagen til vores udfordringer er tilstrømningen især fra muslimske lande. Det bedste ville være et asylstop, hvor man afviser asylansøgere og migranter ved grænsen, mener Martin Henriksen.. - Så de ikke kan få opholdstilladelse og efterfølgende få familien herop.. DF har før foreslået et asylstop ligesom Socialdemokratiet.. - Man kan ikke vente til efter et valg, som Socialdemokratiet siger, mener Martin Henriksen..