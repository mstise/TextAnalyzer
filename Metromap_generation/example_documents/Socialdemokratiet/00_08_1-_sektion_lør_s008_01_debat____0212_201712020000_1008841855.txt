Tryghed og sikkerhed. FÆNGSELSBETJENTE: Danmark er et sikkert land. Det har vi mange at takke for. Blandt andet vores kriminalforsorg, der sørger for at fuldbyrde de straffe, som domstolene fastsætter.. Hvis vi fortsat ønsker høj sikkerhed og tryghed i hele landet, skal vi støtte kriminalforsorgens arbejde. Det har Socialdemokratiet gjort ved at medvirke til en aftale, der vil tilføre kriminalforsorgen 600 mio. kr. årligt.  Det vil resultere i flere betjente i fængslerne, og give dem en bedre uddannelse.. Der har været brug for en ny aftale om kriminalforsorgen. På den ene side er kriminaliteten faldende. Men på den anden side sidder de nuværende indsatte i længere tid. Og en større procentdel af dem har relation til bandemiljøet.. Landets fængselsbetjente gør samfundet en stor tjeneste ved at sørge for sikkerheden i vores fængsler. Det er et krævende job. Derfor skal vi også give betjentene ordentlige arbejdsvilkår og den størst mulige sikkerhed.. De mest forråede kriminelle gør det oftere nødvendigt at bruge magt. Og betjentene modtager oftere trusler. Det er en hel uacceptabel udvikling.. Den nye investering i kriminalforsorgen vil sikre 250 flere betjente over hele landet. Det vil give færre alene-vagter og øget sikkerhed.. Derudover giver aftalen fortsat gode uddannelsesmuligheder for de indsatte. Samt bedre mulighed for udslusning, for de, der gør en indsats for at være lovlydige. Til gengæld vil der være skærpede sanktioner for de, der ikke følger fængslets regler. Aftalen er et stort skulderklap til alle de fængselsbetjente, der holder vores samfund sikkert..