Lad os være
forberedt på robotter. FREMTID: Robotterne kommer, og det kommer til at gå ud over arbejdspladser i provinsen, lyder det i en analyse fra Den Sociale Kapitalfond. Det er synd og skam, at udvikling er blevet noget, vi skal frygte. . For den teknologisk bølge behøver ikke at gå udover antallet af arbejdspladser i Nordjylland, så længe vi er forberedte på den og har sikret, at arbejdsstyrken har kompetencer til omstille sig.. Vi skal derfor sikre, at arbejdsstyrken er klædt på til de nye opgaver, som den teknologiske udvikling skaber på jobmarkedet. . Derfor har Socialdemokratiet allerede sidste år præsenteret en opkvalificeringsreform, hvor vi blandt andet foreslår at øge dagpengene til de ledige ufaglærte, der uddanner sig, ligesom vi vil omlægge voksen- og efteruddannelsesindsatsen efter virksomhedernes efterspørgsel. . Men sådanne tiltag kræver, at alle er klædt på til at sætte sig på skolebænken. . Derfor vil Socialdemokratiet også sikre, at alle besidder de kundskaber, der skal til for at videreuddanne sig. . Derfor har vi foreslået at styrke den nuværende indsats med en obligatorisk screening af de basale færdigheder af ledige med færrest kompetencer. . Vi vil også styrke muligheden for, at ansatte på danske virksomheder screenes for almene færdigheder. . For et løft af de disse færdigheder for ansatte, der har behov for det, vil øge produktiviteten for den enkelte medarbejder, og det er første skridt mod yderligere opkvalificering og efteruddannelse.. Socialdemokratiets opkvalificeringsreform er derfor et af de redskaber, der skal bekæmpe de skræmmebilleder, som man forsøger at skabe af robotterne og den tiltagende mekanisering på produktionsarbejdspladserne. . Udviklingen behøver ikke være uvelkommen, så længe vi sikrer, at ingen bliver hægtet af, når ”robotterne kommer”..