Ny skole skal planlægges    sammen med borgerne. JAMMERBUGT: Ligesom det var tilfældet med Aabybro Skole, skal borgere og brugere være med i processen. Det siger borgmester Mogens Chr. Gade.. - Vi havde en omfattende involvering af brugerne forud for byggeriet i Aabybro, og det vil vi gentage før planlægningen og byggeriet af den nye skole i Jetsmark. Vi holdt blandt andet workshops, hvor alle brugere af skolen kom med forslag til, hvad skolen skulle indeholde. Det var et frugtbart samarbejde, siger borgmesteren.. Kommunen vil involvere lokalbefolkningen, eleverne, de ansatte, skolebestyrelsen og skolens ledelse i processen frem mod byggeriet.. Erfaringerne fra Aabybro Skole med en politisk styregruppe viderebringes også. . - Det sikrer en bred politisk forankring, siger borgmesteren.. Styregruppen skal bestå af Mogens Chr. Gade (V) og Jens Chr. Golding (S) i deres egenskab af formand og næstformand i økonomiudvalget. Børne- og familieudvalget repræsenteres ligeledes af formand og næstformand, Ulla Flintholm (V) og Susanne Møller Jensen (S). Forvaltningen bliver repræsenteret af kommunaldirektøren, børne- og familiedirektøren, vækst- og udviklingsdirektøren samt skole- og dagtilbudsdirektøren.. Endelig skal kommunens projektleder og diverse rådgivere knyttes til styregruppen.. Planlægningen går så småt i gang i løbet af første halvdel af i år.. Den endelige pris for skolen er ikke fastsat endnu. Den vil blandt andet afhænge af, i hvilke etaper, skolen skal bygges, og det er ikke afgjort endnu. NORDJYSKE vover dog at komme med et gæt på omkring 180 millioner kroner. Tallet kunne udledes af debatten på torsdagens kommunalbestyrelsesmøde, da SF’s forslag om en kunstfond blev diskuteret.. Forslaget var, at en procent af et byggeris budget . skulle bruges på kunst til bygningen. Forslaget blev afvist af de andre partier, herunder Socialdemokratiet, blandt andet med den begrundelse, at der så skulle afsættes 1,8 millioner kroner til kunst på den nye skole i Jetsmark..