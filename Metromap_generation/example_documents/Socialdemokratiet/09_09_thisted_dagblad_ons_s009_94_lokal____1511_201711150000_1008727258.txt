Kandidater talte for   den grønne linje. THISTED: Klima, ressourcer og energipolitik kom i fokus, da 11 kandidater fra otte partier og en enkelt upolitisk liste drøftede de fremtidige satsninger på de tre områder og satte ord på deres syn på Thisted Kommunes rolle som klimakommune.. Mødet mandag aften blev afviklet i lokaler hos Thy-Mors Energi. Selv om det berørte emner, som er oppe i tiden, var fremmødet ikke overvældende - og en stor del af tilhørerne i salen var partifæller og andre kandidater til såvel kommunal- som regionsvalg.. Aftenens ordstyrer, Ulla Vestergaard, valgte at trække spørgsmål op af hatten. Den var meget belejligt var gået rundt blandt tilhørerne, som havde lagt deres spørgsmål til panelet i den.. Fortsat klimakommune. Der blev åbnet bredt med spørgsmålet: Hvordan bliver Thisted igen førende klimakommune. Her var der overordnet enighed om, at flere møller var en nærliggende mulighed, men at geotermi, bølgeenergi og solenergi også var muligheder.. Tage Leegaard (K) og Jesper Anderen (S) bød ind med en opfordring til at prioritere en lokal satsning på biogas frem for som nu at køre bioaffald fra Thisted til et biogasanlæg i Grindsted.. - Vi ved, det er tåbeligt at køre affaldet til Grindsted, men vi skal jo starte et sted, sagde Kaj Kirk, DF.. Joachim Plaetner, (ALT), Kr. Tilsted (V) og Casper Søe Larsen (LA) så muligheder i en lokal udnyttelse af affald som en ressource.. - Miljø og bæredygtighed skal være på fagsordenen, men vi skal være ambitiøse og tænke længere en blot til vindenergi, sagde Casper Søe Larsen, som dermed berørte et område, hvor holdningerne i panelet ikke var ubetinget synkrone.. Flere møller - men hvor... Spørgsmålet: Vi kommunen ændre landskabelige interesseområder for at skabe plads til større møller blev mødt med et klart "nej" fra Morten Bo Bertelsen. Kaj Kirk talte for at rejse møller, hvor de lovligt kan rejses efter gældende lov, mens Kr. Tilsted klart meldte ud, at de landskabelige interesseområder var arvegods fra det gamle amt.. - Her skal det være muligt at ændre frem for at holde status quo, sagde han.. Hvor mange vindmøller er der plads til i Thisted Kommune, lød et spørgsmål.. Michael Riber Jørgensen (EL) mente, der var plads "de rigtige steder", men bedst på havet, SF's Morten Bo Bertelsen ville ikke "bygge vindmøller overalt", mens Jan Fink Mejlgaard (S) erklærede sig som tilhænger også af større møller.. - Socialdemokratiet ønsker bedre, større, men færre møller og vi vil være del af en aftale om møller, sagde Jesper Andersen og tilføjede, at nogle af de gamle møller i kommunen skal fjernes.. Kaj Kirk oplyste, at der i øjeblikket er 175 store møller i kommunen og 265 husstandsvindmøller.. - Husstandsmøllerne producerer samlet en strømmængde, der svarer til produktionen fra en halv af de store møller i testcentret, sagde han.. Under den to timer lange debat drøftede kandidaterne også cirkulær økonomi, udvikling af eldrevne køretøjer samt samarbejde med forskningsinstitutioner om at skabe nye arbejdspladser indenfor sol-, vind- og bølgeenergi samt geotermi..