Én gang til. FLÅDESTATION: Lad os lige tage den en gang til for Prins Knud og Carl Frede Haugaard.. Vi har en borgerlig regering bestående af Venstre, Liberal Alliance og Det Konservative Folkeparti, støttet af Dansk Folkeparti, med Claus Hjort Frederiksen (V) som forsvarsminister.. Nu ved jeg godt, at fakta og kendsgerninger ikke lige er CFH stærke side. Men jeg finder det påfaldende, at ingen borgerlige politiker har været på besøg i Frederikshavn for at fortælle om alt det, de vil gøre for Flådestation Frederikshavn: Det skyldes nok, at de har fremlagt et pilskævt forslag, som Socialdemokratiet med Bjarne Laustsen i spidsen forsøger at få ændret. Jeg ved, at der lyttes til Bjarnes argumenter, for de er dybt saglige, og de vil styrke flåden og spare skatteborgerne for millioner af kroner.. Så når Flådestation Frederikshavn med stor sandsynlighed kommer fornuftigt ud af forhandlingerne, skyldes det ikke mindst Bjarne og vores genvalgte borgmester Birgit S. Hansen (S), som står sammen i denne sag. Det ved vælgerne, og nu bør CFH også snart erkende, at de borgerlige ikke vil Frederikshavn. . Fakta er, at der er 1200 ansatte på Flådestation Frederikshavn og 950 ansatte i Korsør. Sådan kan det fortsat blive, hvis regeringen vil placere Center for Sømilitær Teknologi i Frederikshavn. .