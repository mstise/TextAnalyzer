Socialdemokrater efterlyser       mere ambitiøs kystsikring. INDLAND: Knap en million danskere bor under en kilometer fra kysten, og derfor er der brug for en langt mere ambitiøs kystsikring end i dag.. Det mener Socialdemokratiet, hvis formand Mette Frederiksen tirsdag besøgte Jyllinge Nordmark i Roskilde, hvor udfordringen er særlig stor.. De seneste dage har stormen Ingolf hærget over Danmark og skabt store oversvømmelser.. - Folk står og knokler med sandsække og andre ting nat og dag, og det må vi kunne gøre bedre som samfund. Det ekstreme vejr er kommet for at blive, siger hun.. Derfor foreslår Socialdemokratiet en kystsikringsfond, som skal lave en national plan for sikringen. Fonden skal også være med til at finansiere indsatserne, hvor det giver samfundsøkonomisk mening.. - Det er stadig delvist kommunernes opgave. Jeg vil bare gerne have et større statsligt engagement, for det er ikke fair at lægge opgaven ud lokalt til den enkelte husejer og den enkelte kommune, siger Mette Frederiksen.. Finansieringen stadig uvis. Hun afviser, at det vil få nogle kommuner til at skære ned for indsatsen, når de ved, at de har mulighed for . at få en del af fondens penge.. - Ingen kommuner vil se husejernes hjem oversvømmes, siger hun.. Hun afviser at pege på, hvor finansieringen skal komme fra, før behovet for finansiering er kendt.. I januar stemte Socialdemokratiet nej til et lignende forslag fra Alternativet og Enhedslisten med samme forklaring.. Op mod 400 mio. kroner. De to partiers forslag ville skaffe op mod 400 millioner kroner gennem en forhø- jelse af skadesforsikrings- afgiften.. Men Socialdemokratiet stemte nej i Folketingssalen, fordi behovet skal kendes først.. Mette Frederiksen er ikke den eneste toppolitiker, der har været forbi Jyllinge Nordmark i den seneste tid.. Mandag var erhvervsmi- nister Brian Mikkelsen (K) på besøg, og han foreslog et loft over sagsbehandlingstiden på seks måneder.. Desuden foreslår han, at kommunerne skal have kompetencen og den fulde rådighed over sagsforløbet.. Det er Mette Frederiksen ikke afvisende over for, så hun foreslår, at regeringen indkalder til forhandlinger.. /ritzau/.