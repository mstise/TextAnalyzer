aftalen om frivilligt arbejde. Dagpengemodtagere og efterlønnere får fremover mulighed for at bruge flere timer om ugen på frivilligt arbejde, uden at det koster dem penge.. Det er resultatet af en aftale mellem regeringen, Socialdemokratiet, Dansk Folkeparti og Radikale Venstre.. Læs om aftalen her:. Dagpengemodtagere kan fremover udføre frivilligt, ulønnet arbejde 10 timer om ugen uden fradrag i ydelsen, mens efterlønsmodtagere kan udføre frivilligt arbejde 15 timer om ugen. I dag er grænsen fire timer.. Der er ingen øvre grænse for modtagere af fleksydelse, som er en efterlønslignende ordning for personer i fleksjobordningen, og modtagere af ledighedsydelse. I dag er grænsen fire timer.. Definitionen af en frivillig organisation, forening eller lignende ændres, så den svarer til det sociale område. Med den nye definition fjernes blandt andet kravet om, at overskuddet skal gå til almennyttige formål.. Forskellen mellem ”aktiviteter” og ”frivilligt, ulønnet arbejde” fastholdes, så frivillige aktiviteter fortsat kan udføres uden fradrag i ydelsen. Det betyder, at fradragsreglerne fortsat kun gælder, hvis arbejdsopgaverne har karakter af arbejde, der kan udbydes som lønarbejde.. Kilder: Beskæftigelsesministeriet/ritzau/.