Fordele ved nyt molercenter. MOLER: Kære Vagn Kidmose - jeg vil gerne udfordre din holdning med Moler Museet.. Bag museumsdirektøren er der en bestyrelse. Her sidder blandt andet to repræsentanter fra kommunalbestyrelsen: Lauge Larsen fra Socialdemokratiet og undertegnede fra Venstre.. Tankerne om at opføre et nyt Moler oplevelsescenter er ikke noget museumsdirektøren har grebet egenhændigt ud af den blå luft - men noget hele bestyrelsen står bag.. Det er en gammel idé, som har fået nyt liv. Vi bevilligede i nuværende kommunalbestyrelse, i samarbejde med Skive Kommune 75.000 kr årligt, til at give molerklinterne Hanklit og Knudeklint på Fur, endnu et forsøg på at komme videre på UNESCO’s verdensarvs liste. De fantastiske fund, Bent Søe Mikkelsen og Henrik Madsen har arbejdet med på Nordmors, er blevet løftet ved ansættelsen af en universitetsuddannet geolog, og fundene kan nu indgå i forskning, og derved kvalificeres arbejdet yderligere. Et nyt Moler oplevelsescenter er absolut ikke “at negligere” Bent Søe Mikkelsen og Henrik Madsens arbejde - tværtimod.. I skrivende stund er der ved at blive planlagt et møde med museets geolog i Zürich med UNESCO, men dato er endnu ikke bekræftet. Vi er så tæt på som nogensinde. Vi har i moleret på Nordmors fossiler af fisk, der ikke findes andre steder i verden. Derfor er dette helt unikt, og det kræves, for at blive optaget på UNESCO’s verdensarv.. Jeg anerkender 100 pct. arbejdet bag etablering af Moler Museet i staldbygningen på Skarrehagevej. Jeg er overbevist om at disse passionerede “amatørgeologer”, som Vagn Kidmose kalder Bent Søe Mikkelsen og Henrik Madsen - kun ønsker, at deres fund og viden skal komme mange mennesker til gode - for eksempel i et nyt Moler oplevelsescenter.. Ole Winther fra Kulturstyrelsen besøgte under kulturmødet Moler Museet, og her havde vi en samtale med ham om - hvor han ser Moler Museet. Hans råd var, at vi skulle tænke stort. Og det er altså større end stalden på Skarrehage - og det vil jeg arbejde for..