Hvis bare varm luft 
kunne bygge veje. FORBINDELSE: I denne kommunalvalgkamp har den socialdemokratiske formand, Mette Frederiksen, og andre socialdemokrater flere steder i landet talt varmt for nye motorveje, veje og broforbindelser.. I Holstebro talte Mette Frederiksen f.eks. varmt for at lave den syv km motor- trafikvej, som kører nordøst for Herning, om til en motorvej. På et besøg i Næstved lovede Mette Frederiksen, at hun ville tage ønsket om en motorvej til Rønnede med tilbage på Christiansborg. Og i Aalborg har den socialdemokratiske transportordfører, Rasmus Prehn, været fortaler for en 3. Limfjordsforbindelse. . Og det er jo glædeligt, at Socialdemokratiet tilsyne- ladende kan se fornuften i at investere i vores vejnet. Problemet er blot, at S i deres 2025-plan har afsat 0 kr. ekstra til nye veje. Samtidig holder S stædigt fast i at gennemføre alle projekter i Togfonden, som er under- finansieret med et tocifret milliardbeløb, og som gør, at der ikke er rum til inve- steringer i nye veje i de kommende år.. Det betyder, at Mette Frederiksen og S i de kommende år har nul muligheder for at anlægge alle de motor- veje, de taler om.    . Venstre ønsker at bygge nye veje rundt omkring i Danmark. For alt for mange steder holder den danske vækst i kø. Vi ønsker at bygge nye veje de steder i landet, hvor der er behov. Så bilisterne kan bruge tiden mere fornuftigt end at sidde i kø - f.eks. på tid med familien eller på arbejdet.. Men i Venstre er det ikke blot varm luft, når vi siger, at der er behov for investeringer i vores infrastruktur. Regeringen fremlagde tid- ligere i år en 2025-plan, som sætter vores mål for, hvordan vi vil gøre Danmark stærkere og rigere frem mod 2025. Det skal bl.a. muliggøre, at vi kan hæve rammen for de offentlige investeringer med 22 mia. kr. frem mod 2025. Det er penge, vi kan bruge på at bygge flere veje de steder i landet, hvor der er behov. . Det er ansvarlig og holdbar politik, som står i modsætning til de tomme løfter, som S gang på gang formår at fremføre. Hvis bare varm luft kunne bygge nye veje..