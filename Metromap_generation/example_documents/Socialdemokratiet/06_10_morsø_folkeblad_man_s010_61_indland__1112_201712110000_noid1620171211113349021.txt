Udvidelse gik ikke. NORDJYLLAND: Dagen efter valget var der lagt op til, at Enhedslisten ikke kom med i regionsrådets forretningsudvalg, der er regionsrådets vigtigste udvalg. Det fik bølgerne til at gå højt, og løsningen blev, at der i konstitueringsaftalen kom til at stå, at forretningsudvalget skulle udvides fra 15 til 16 medlemmer. Ved regions- rådets konstituerende møde kom antallet så igen ned på 15.. En nærmere granskning af regler klargjorde nemlig for få dage siden, at der i udvalget ikke må være et lige antal medlemmer. Det bliver dog ikke Enhedslisten, der kommer til at betale for fejlen. I stedet for går Socialdemokratiet ned fra seks til fem pladser.. Regionsrådsformand Ulla Astman (S) vil dog ikke udtale sig om, hvem af hendes partifæller det er, der går glip af en plads i det indflydelsesrige udvalg.. - Fejlen blev opdaget, inden vi for nogle dage siden holdt gruppemøde, så vi havde ikke udpeget medlemmerne til forretnings- udvalget, siger Ulla Astman.. Konservativ kritik. Forløbet omkring hele konstitueringen har dog givet visse mislyde, og det kom også til udtryk på fredagens konstituerende møde, da den konservative gruppe- formand, Per Larsen, over- raskende bad om ordet i forbindelse med det punkt, der hed valg af formand for regionsrådet.. Han lykønskede Ulla Astman med, at hun får yder- ligere en periode som formand, men tilføjede så, at han fandt, at processen omkring konstitueringsaftalen havde været pudseløjerlig:. - Vi har ikke haft indfly- delse på aftalen, men vi har valgt at tiltræde den. Først havde forretningsudvalget én størrelse, og der var nogle, der skulle holdes uden for. Nu er det så udvidet igen. Men processen giver ikke et godt klima at starte på, sagde Per Larsen.. Han henviste til, at der efter hans opfattelse i nogle kommuner har været et bedre forløb. Han roste her Frederikshavns borgmester, Birgit Hansen (S), for at klare det brede samarbejde godt.. Ønsket om alligevel at tilgodese Enhedslisten opstod om aftenen dagen efter valget, da Enhedslisten på grund af sagen om en plads i forretningsudvalget truede med, at partiet overvejede ikke at bakke Ulla Astman op som formand for organisa- tionen Danske Regioner.. Den formandspost er i øvrig alligevel glippet for Ulla Astman, idet Radikale Venstre har den afgørende stemme i Danske Regioners bestyrelse, og her vil Radikale Venstre pege på formanden i Region Syddanmark, Stephanie Lose (V).. Rødt flertal. Per Larsen langede også kraftigt ud efter Venstre, som han beskyldte for at have sikret et rødt flertal i bestyrelsen for Nordjyllands Trafikselskab.. Indlægget fik formanden for den socialdemokratiske gruppe, Mogens Nørgård, til at reagere. Han henviste til, at Konservative for otte år siden havde været i en gunstig position ved konstitueringen. Her fik Per Larsen den ene af næstformands- posterne i regionsrådet. . - Det var en aftale, der var lige så god, som den Venstre har opnået nu. Det er vil- kårene. Nogle bliver belønnet for en god forhandling, sagde Mogens Nørgård.. Det første møde i det ny regionsråd blev åbnet af socialdemokraten Bente Bang. Reglerne siger, at det er det medlem, der har vært med længst, der skal indlede møde. Her har Per Larsen været med lige så længe som Bente Bang, men Bente Bang fik opgaven, fordi hun er ældst af de to.. Efter den skarpe ordveksling mellem Per Larsen og Mogens Nørgård understregede Bente Bang, at regionsrådet var ved et punkt, der hed valg af formand.. Fordeling af poster. Her blev Ulla Astman valgt med fuld opbakning. Det samme var tilfældet med første næsteformand Lone Sondrup (V) og anden næstformand Lene Linnemann (SF).. Forretningsudvalget kommer til at bestå af Ulla Astman (S), Mogens Nørgård (S), Pernille Buhelt (S), Medzait Ljatifi (S), Lauge Larsen (S), Lene Linnemann (SF), Susanne Flydtkjær (EL), Gitte Lopdrup (RV), Lone Sondrup (V), Lina Hundebøll Jespersen (V), Otto Kjær Larsen (V), Peter Therkildsen (V), Per Larsen (K), Ib Madsen (DF) og Erik Høgh-Sørensen (DF).. Under regionsrådet er der nedsat seks rådgivende udvalg, der hver får ni medlemmer. Udvalget for akutområdet og almen praksis får Mogens Ove Madsen (S) som formand og Anny Winther (V) som næstformand. Henrik Buchhave (V) bliver formand for for udvalget for service, kvalitet og patientsikkerhed mens Hanne Korsgaard (S) får næstformandsposten. Udvalget for psykiatri får Jette Ramskov (S) som formand, og næstformandsposten går til Jess V. Laursen (V). I udvalget for det specialiserede område bliver Vibeke Gamst (K) formand, mens Malene Busk (S) bliver næstformand. Udvalget for regional udvikling får Ole Stavad (S) som formand med Per Bisgaard (V) som næstformand. Endelig overtager Mads Thomsen (V) formandsposten i udvalget for klima og miljø, mens Jørgen Rørbæk Henriksen (S) bliver næstformand..