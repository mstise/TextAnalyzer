Elselskaber har fejlinvesteret for milliarder. INDLAND: Solceller i Afrika. Træpiller i Storbritannien. Gadebelysning, tv-pakker, cykelstativer og en trehjulet elscooter.. Listen over danske elselskabers fejlslagne investeringsprojekter er lang, og samlet har sektoren ifølge Jyllands-Posten over de seneste år formøblet mere end 10 milliarder kroner på tvivlsomme kommercielle investeringer.. Milliarder som i stedet kunne være brugt til at sænke priserne for forbrugerne, påpeger lektor på Roskilde Universitet Anders Larsen, der forsker i elsektoren.. - Vi har tidligere set eksempler på selskaber, som brugte deres formue til at sænke tarifferne og på den måde sende pengene tilbage til kunderne, siger han til Jyllands-Posten og fortsætter:. - Det var langt mere ideelt end det, der nu er sket, hvor nettarifferne er steget, mens der er blevet tabt mange penge på dårlige kommercielle investeringer.. De seneste 10 år er priserne på forbrug af el samlet steget med 13 procent. . Og visse steder er kurven endnu stejlere:. I energiselskabet SE er prisen for transport af el de seneste10 år steget med over 50 procent, hvilket ifølge Jyllands-Posten skyldes flere storstilede investeringer.. Mest opsigtsvækkende er selskabets køb af tv- og internetudbyderen Stofa, der indtil nu har kostet SE et tab på mindst 1,3 milliarder kroner.. Vi ville gerne have spurgt ledelsen i SE, hvorfor pengene ikke i stedet blev kanaliseret tilbage til forbrugerne, men ledelsen er ifølge kommunikationschef Jan Lyng Lauridsen på ferie.. Det er Foreningen for Slutbrugere af Energi (FSE), som tæller store industrivirksomheder som Lundbeck, Haldor Topsøe og Aalborg Portland, ikke.. Her kritiserer talsmand Anders Houmøller, at elselskaberne blander sine ”kiksede kommercielle investeringer” sammen med sin primæropgave, der er at levere strøm til forbrugerne så godt og billigt som muligt.. Derfor efterlyser FSE en opsplitning af elselskaberne, så tab på de kommercielle investeringer ikke går ud over kunderne i elforretningen.. I brancheorganisationen Dansk Energi afviser vicedirektør Anders Stouge imidlertid, at prisstigninger på el har noget med de mislykkede investeringsprojekter at gøre.. Stigningerne skyldes ifølge Stouge i stedet, at politikerne har pålagt elselskaberne nye opgaver som eksempelvis at grave elkabler ned i jorden, hvilket er kostbart.. Derfor vil en opsplitning af elselskaberne ifølge Dansk Energi kun give mere bøvl, når der skal køres dobbelt bogholderi, it-system og lignende.. - Så hvis kunderne gerne vil betale mere i nettarif, skal de da bare kæmpe for at få monopolforretningen (eldelen, red.) skilt ud for sig selv, siger Anders Stouge til Jyllands-Posten..  I sidste ende er det op til politikerne, om der skal ændres i reguleringen af elsektoren.. Og det kan komme på tale, mener Socialdemokratiets energiordfører, Jens Joel.. - Ministeren er nu er nødt til at komme med en redegørelse for, om den regulering, vi har på området, er tilstrækkelig til at skabe sikkerhed for, at de penge, kunderne betaler for elnettet, rent faktisk også går til at sikre udviklingen af elnettet, siger han..