Vælgermøde skal gøde jorden for cykelsti. TESTRUP: Det kommer sandsynligvis i første række til at handle om landsbyer og landdistrikter i og omkring Aalestrup, når Testrup Beboerforening tirsdag aften inviterer til vælgermøde i landsbyens gamle skole, der nu er indrettet som lokalt samlingssted. . Med i panelet vil være Rasmus Vetter, Aalestrup, Socialdemokratiet, Per Bisgaard, Aalestrup (V), Ulla Skov, Østerbølle (K),  Annette Vahlgreen, Aalestrup, VesthimmerlandsListen, Gerda Sørensen, Simested (RV), Niels Heebøl, Gedsted (SF), og Per Godiksen, Aars (LA).. Hvem der stiller op for Dansk Folkeparti ligger endnu ikke helt fast, men ordstyrer i forbindelse med vælgermødet bliver den lokale landmand Poul Andersen.. På mødet vil Testrup-beboerne bl. a. forsøge at overbevise politikerne om, at der bør etableres en cykelsti fra Testrup til Aalestrup - og også gerne til Aars.. - Den nuværende Testrupvej er meget befærdet. Der bliver kørt hurtigt, vejen er smal, og der er ikke plads til striber mod rabatten for at skærme af. . - Vi har en 13-årig i byen, som derfor i øjeblikket må cykle igennem en landmands gård og ad en grusvej ud af Fladhøjvej til Himmerlandsstien for at komme til Aalestrup for at spille fodbold, og vi har et ungt par i byen, der venter barn nr. 2, og nu har tænkt sig at sætte huset til salg, fordi de ikke - når børnene bliver større - vil køre dem frem og tilbage til diverse aktiviteter i Aalestrup. påpeger de to Testrup-repræsentanter, Mie Sørensen og Johannes Mogensen forud for tirsdagens vælgermøde.. Hvad værterne i Testrup derimod ikke ønsker i forbindelse med vælgermødet er personangreb og lignende.. - Det vil med det samme blive stoppet. Mødet ønskes afviklet i god ro og orden, understreges dét..