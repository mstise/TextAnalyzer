Valget er enkelt ... POLITIK: Med de seneste udmeldinger, hvor både DF og Konservative nu også er erklærede røde partier, er valget på tirsdag pludselig blevet noget nemmere og klarere for alle. Dejligt, at partierne melder klart ud, så kan alle sætte krydset og vide, hvad de stemmer på.. I modsætning til DF, Konservative Socialdemokratiet, SF og Enhedslisten accepterer Liberal Alliance ikke følgende:. At vi er Danmarks 3. fattigste kommune.  Vi har et enormt sygefravær.. En offentlig administration, som er markant dyrere end andre tilsvarende kommuner. En offentlig administration, som hellere ansætter endnu en akademiker til udførelse af unødvendigt bureaukrati end varme hænder til at udføre kernevelfærd. En administration, som bruger forholdsvis flere penge på kultur end på vores foreninger.. At vi med den ene hånd siger, at vi vil turismen og med den anden håndhæver mærkelige restriktioner i form af udeserveringsafgift, sære regler for, at turister ikke kan sidde under markiser på nogle restauranter og gerne på andre. . Tunge regler for musikken i Skagen, hvor restauratørerne, ikke kan få et klart svar - en sag med én kæmpe taber, os alle sammen. . En kommune, hvor vi angiveligt bruger 91 millioner mere på handicappede og psykiatri end andre tilsvarende kommuner, uden nogen kan give et klart svar på, hvad de penge bliver brugt på. Det eneste vi ved, er, at det ikke er varme hænder. . Listen er desværre længere, men hvis det er den kommune, du drømmer om, så stem på et af de mange røde partier, der findes på paletten, og dem er der godt nok ved at være mange af. . Forkortet af red..