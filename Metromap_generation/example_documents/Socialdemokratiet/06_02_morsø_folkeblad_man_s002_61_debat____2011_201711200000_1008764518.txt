Grave - ikke grave moler i Stærhøj. MILJØ: Som den opmærksomme læser af Morsø Folkeblad 7. november nok kan huske, var emnet gravning i Stærhøj endnu engang oppe at vende.. 17 af Morsø kommunalbestyrelse stemte for denne gravning, medens kun 3 stemte imod. Socialdemokraterne Pia Storm og Niels K Østergaard samt Liberal Alliance Uffe Korsgaard stemte imod denne beslutning.. Nu er Uffe Korsgaard ene repræsentant for Liberal Alliance i kommunalbestyrelsen, medens Pia Storm og Niels K Østergaard har seks partikammerater de formentlig skal være enige med.. Det jeg som medlem i et parti gennem adskillige år kender til, så retter man ind til højre, men det har Pia Storm og Niels K. Østergaard ikke gjort, så måske er det derfor, de er havnet på 12. og 16. pladsen i Socialdemokratiet valgfolder.. Heldigvis er der sideordnet opstilling og ikke partiliste, så der er håb om at borgere på Mors, der mener, at det unikke landskab, der findes på Nordmors, fortjener at blive bevaret, og at grådigheden for at skaffe så meget indtjening internt på Mors, som overhovedet muligt, ikke har første prioritet.  . De arbejdspladser, der ville forsvinde ved at stoppe molergravning, kan helt sikkert skaffes om ikke på Mors, så har vi nærområder udenfor Mors, som giver os arbejdspladser. Sådan ser det i hvert fald ud, når man kører over Sallingsundbroen eller Vilsundbroen morgen og aften. . Det vil undre mig meget, hvis ikke Morsø Kommune kommer til at spytte i kassen i forhold til det vejanlæg, der bliver nødt til at blive etableret sammenholdt med det eksisterende spinkle vejnet. .