Venstre får flertal på Mors.  MORS: Venstre får med 12 af 21 mandater absolut flertal i den kommende kommunalbestyrelse på Mors. Borgmester Hans Ejner Bertelsen (V) sikrede sig en fremgang på 1550 stemmer og gik 14,3 procentpoint frem fra otte mandater.. Venstres fremgang gik på den ene side ud over to af de borgerlige partier, som før valget indgik aftale om valgforbund. Det lykkedes ikke for Det Konservative Folkeparti at få et comeback med den uprøvede spidskandidat Thomas Jensen, og Liberal Alliance mistede sit ene mandat, der var besat med veteranen Uffe Korsgaard.. Alligevel er valget en klar sejr for de borgerlige partier. . Det fjerde parti i valgforbundet, Dansk Folkeparti, fordobler sit mandattal til to, så Meiner Nørgaard får en partifælle med ved bordet. . S går to tilbage. Socialdemokratiet må notere en tilbagegang på to mandater til seks. Det lykkedes ikke partiets nye, men ikke uerfarne, spidskandidat, Viggo Vangsgaard, at gen- erobre den borgmesterpost, partiet havde monopol på i tyve år, før Bertelsen kom til.. Hans Ejner Bertelsen (V) ville i aftes ikke hovere over sejren.. - Det kommer til at betyde, at Venstre kan sætte et kraftigere fingeraftryk, men ikke, at vi vil køre sololøb. Vi har haft fire år, hvor vi har vist, at vi 21 i kommunalbestyrelsen alle vil Mors. Man vil ikke se mig forandre stil og forsøge at tromle noget igennem, sagde borgmesteren, . Moderat skuffet. Der skulle på valgaftenen først være en forhandling med det nu halverede firkløver som aftalt på forhånd. Derefter skulle der snakkes med Demokratisk Balance og til sidst med Socialdemokratiet.. Sidstnævnte var moderat skuffet over resultatet.. - Jeg tror, tilbagegangen skyldes, at stemmeprocenten i Nykøbing var lavere end normalt, og det plejer at gå ud over os. På landet holdt vi skansen, sagde Viggo Vangsgaard (S).. Du startede valgkampen med at udtale til avisen, at du ville pege på Demokratisk Balances Ellen Philipsen Dahl som borgmester, hvis du ikke selv kunne blive det. Var det en taktisk brøler?. - Nej, det handler om at få politikken igennem, men vi må sige, at resultatet af valget er så klart, at der ikke er noget at bebrejde nogen. Om jeg fortsat skal være borgmesterkandidat om fire år, kan jeg ikke sige noget om nu, sagde Viggo Vangsgaard. . Der er indkaldt til storvask i Socialdemokratiet på Mors allerede onsdag.. En formand til V. Lidt før klokken 23 kom Meiner Nørgaard (DF) ud fra forhandlingen med Venstre:. -  Vi har aftalt, at Hans Ejner Bertelsen fortsætter som borgmester, at Dansk Folkeparti får et af Venstres fem mandater i økonomiudvalget plus at jeg fortsætter som formand for teknisk udvalg. Vi har lavet to siders konstitueringsgrundlag og den fortsatte udvikling og drift af Mors, som Hans Ejner og jeg har underskrevet. Hvis de to andre partier vil have noget med, har de mulighed for at forhandle sig til det, sagde Meiner Nørgaard.. Venstres Henning Sørensen beholder formandsposten i Socialudvalget, og det er aftalt, at Venstre skal have yderligere en formand. . To formandsposter tilbage. Tilbage var ved deadline formandsposterne i beskæftigelses- og erhvervsudvalget, som Ellen Philipsen Dahl (Demokratisk Balance) har i øjeblikket, og børne- og kulturudvalget, som nu er besat med den afgående Lauge Larsen (S), der denne gang stiller op til regionsrådet. . Desuden er der formandsposten i Morsø Forsyning, som den ikke genvalgte Uffe Korsgaard (LA) har haft i perioden med en del kontroverser til følge.  .