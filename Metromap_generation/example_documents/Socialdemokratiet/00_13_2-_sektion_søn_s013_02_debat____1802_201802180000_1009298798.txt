Pseudopolitik 
for viderekomne. KL: Venstre, Socialdemokratiet og DF er enige om, at det skal dikteres politisk, om der skal være svinekød i institutioners frikadeller eller ej. . Kommunerne kalder svinekødsdebat for pseudopolitik! Når politikere på Christiansborg vil bestemme over menuen i landets børnehaver, kaster de sig over ”pseudoproblemer”, som de bør lade institutionerne klare selv, mener Rebilds borgmester Leon Sebbelin (RV), der også er formand for KL’s Børne- og Kulturudvalg. Hjørrings borgmester Arne Boelt (S) er ”altid lidt nervøs, når man laver alt for mange regler for, hvad der skal være i institutioner”. (NORDJYSKE 12.2.). Når kommunalpolitikerne kritiserer, at politikerne på Christiansborg blander sig i, hvad der skal serveres i landets kommunale institutioner, sker det for at værne om det kommunale selvstyre og i respekt for armslængdeprincippet, princippet om at politikerne skal holde sig fra detailstyring på afstand, og overlade mange beslutninger til folkevalgte bestyrelser, ledelser og medarbejdere. . Og dog! . Fra KL’s side er der tale om ansvarsflugt og rendyrket hykleri efter den klassiske politiske opskrift: For smed at rette bager. . Giv altid andre skylden! . Pseudopolitik for viderekomne er en af KL’s spidskompetencer…. I mange år har man på de offentlige arbejdspladser i stedet for at værne om armslængdeprincippet oplevet det modsatte iscenesat af Moderniseringsstyrelsen og KL. Dårlig personalepolitik, ideologisk armvridning, bureaukratisering, detailstyring, ledelsessvigt, pseudovidenskabelige påstande og New Public Management (NPM)-retorik ”erstatter” god personalepolitik på mange offentlige arbejdspladser. . På det pseudopolitiske område er Moderniseringsstyrelsen og KL to alen ud af samme dårlige stykke…. Civilisation og retssamfundet sættes på spil, når politikerne, konkurrencestaten, på forhånd tvinger medarbejdere og ledere i det offentlige til at være anerkendende..  Konkurrencestaten forhindrer sunde kritiske spørgsmål, også når det drejer sig om noget kritisabelt, samfundet bør kende til, fastslog forskeren, lektor Rasmus Willig, Roskilde Universitet, på skoleledernes årsmøde. . Rasmus Willig gav følgende eksempler på ”svar” fra selveste KL-konkurrencestatslederne til medarbejdere. . KL-lederne har vist ”glemt” den anerkendende tilgang: Negativitet avler negativitet! Du er da vist udbrændt! Du er et brokkehoved! Hvad kan du selv gøre for at få det bedre? Vær glad for, at du overhovedet har et job! Vi skal ikke bruge krudt på det, vi ikke kan ændre på! Jeg hører, hvad du siger, men det bliver ikke anderledes! Du er en dinosaur! Det er ikke stenalderen, vi lever i! De kan få det til at fungere andre steder! Du er som en have fyldt med ukrudt! . Kritik er ifølge Rasmus Willig afløst af en anerkendende tilgang, som er blevet en ideologi, om du kan lide det eller ej! (folkeskolen.dk 6.11.2017). Hovedbudskabet i KL’s ”anerkendende” pseudopolitik for viderekomne er: . Der skal altid manipuleres med virkeligheden, så den passer med, hvad KL’s skrivebordsgeneraler og Moderniseringsstyrelsen mener – også i morgen!.  Det interesserer ikke KL: . 1. at andelen af privatskoleelever stiger for 10. år i træk!. 2. at der er sparet på den enkelte elev i folkeskolen 16 år i træk…. 3. at der er inklusionskaos på mange skoler!. 4. at heldagsskolen betyder milliardbesparelser, fordummelse og negativ særbehandling af folkeskolen!. 5. at 82 pct. af eleverne er imod heldagsskolen!. Pseudopolitik for viderekomne sætter uddannelsessystemets Titanic-kurs…  .