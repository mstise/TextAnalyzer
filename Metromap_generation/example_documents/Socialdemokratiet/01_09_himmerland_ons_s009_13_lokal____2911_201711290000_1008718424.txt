Spirende håb om nærbane. MARIAGERFJORD: De to største partier på Christiansborg, Socialdemokratiet og Dansk Folkeparti, har meldt ud, at de vil arbejde for at få nærbanen til Hobro og Arden, og næste store opgave er, at det kommer med i det næste store trafikforlig på Christiansborg.. Det er en udvikling, som vækker glæde i lokalsamfundet.  Jens Riise Dalgaard (S), har været en af talsmand for bedre togforbindelse igennem længere tid.. - Den bedre togforbindelse i form af nærbanen er afgørende for udviklingsmulighederne særligt i Arden-området. Det er derfor rigtigt positivt, at vi nu er kommet et skridt videre. Det har vi kæmpet for i mange år. Men kampen er ikke slut før det er endeligt vedtaget, så vi skal fra lokal side blive ved med at kæmpe for det, siger han.. Han får opbakning af partikollegaen på Christiansborg, Socialdemokratiets trafikordfører Rasmus Prehn.     . - Der er lavet et stort lokalt lobbyarbejde for at gøre opmærksom på det behov, der er for bedre offentlig transport, og det er der blevet lyttet til. Så nu skal vi i arbejdstøjet og have det med i det næste trafikforlig, siger han..