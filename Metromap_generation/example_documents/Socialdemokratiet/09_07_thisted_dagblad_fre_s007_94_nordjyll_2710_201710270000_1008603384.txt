- Vi under Korsør det bedste, men... KØBENHAVN: Lokale politikere fra Frederikshavn førte kampen for lokale arbejdspladser og måske også den kommunale valgkamp helt ind på Christiansborg, da de torsdag mødtes med forsvarsudvalget i Folketinget. Det handlede om arbejdspladserne på flådestationen og det næste forsvarsforlig. Det skal forhandles den kommende tid og få forsvaret til at vokse de kommende år.. Samtidig er der kommunalvalg 21. november. Frederikshavn har en socialdemokratisk borgmester, og konkurrenten i Korsør har en Venstreborgmester. . Ved besøget på Christiansborg havde de nordjyske gæster fra forskellige partier heller ikke noget imod at være med i baggrunden af billedet, da 24NORDJYSKE talte med borgmester Birgit Hansen (S) efter det et kvarter lange møde med et velbesat forsvarsudvalg.. Frederikshavns borgmester Birgit Hansen (S) var tvetydig i forhold til medborgerne i Korsør.. - Vi under Korsør det bedste, var jeg lige ved at sige. Men det må ikke ske på bekostning af os, så der langsomt sker en udtømning af vores område på arbejdspladser, på ledelseskraft og hvor skibene skal ligge, sagde hun.. En stor arbejdsplads. Det vil være hul i hovedet at bruge en masse penge i Korsør på at skabe faciliteter, som allerede findes i Frederikshavn, forklarede hun. Regeringens forslag kan opfattes sådan, at Korsør skal have et relativt større løft end Frederikshavn i denne omgang, da der er større fokus på Østersøen og et aggressivt Rusland. Birgit Hansen frygter, at der på lang sigt kun vil være én dansk flådestation, og at den ikke er i Frederikshavn, som i dag er størst med omkring 1500 arbejdspladser og foruden 500 afledte arbejdspladser. . - Stærke embedsmandskræfter og militært personel arbejder på at trække østpå. Der siger vi stop. I skal ikke udhule vores område, så vi om nogle år er en anløbshavn. Det her skal ikke bero på, hvad militæret synes, men hvad politikerne synes i forhold til økonomi, fornuft og et Danmark i balance, sagde hun.. Er det Frederikshavn eller Danmark, der er vigtigst?. - Det handler ikke om, hvorvidt Frederikshavn er vigtigere end Korsør, eller om der er et trusselbillede fra Rusland. Det blander vi os ikke i. Vi blander os, fordi vi kan se, at der sker et ryk mod øst af søværnets skolers funktioner, som er hos os. Vi siger ”husk, at Danmark skal være dækket ind i forhold til arbejdspladser.”. Torsten Schack Pedersen (V), nordjysk medlem af forsvarsudvalget, var med til at lytte til delegationen fra Frederikshavn. Bagefter ville han ikke garantere, at Frederikshavn bevarer det samme antal arbejdspladser som nu.. - Der er ingen, der kan garantere noget som helst midt i en forhandling, sagde han.. Han ville også gerne have med, at den socialdemokratiske formand, Mette Frederiksen, stod i Korsør samme dag, som forslaget til forsvarsforlig blev fremlagt, og sagde, at netop Korsør skulle have investeringer. . - Hvad er Socialdemokratiets politik? Hvad formanden siger, eller hvad man lokalt siger, sagde Torsten Schack Pedersen. . - Det bedste argument for, at Frederikshavn fortsat kommer til at spille en afgørende rolle er, at der ér brugt masser af penge. De investeringer har vi sådan set tænkt os at udnytte, sagde han..