DF: Tåbelig ide at slå Banedanmark og DSB sammen. INDLAND: DSB står for togdriften, Banedanmark for skinnerne. . Men ifølge Socialdemokratiet bør DSB og Banedanmark slås sammen til et nyt statsligt selskab, som skal stå for al togdriften i Danmark - altså både tog og skinner.. Men det er en skidt idé. Det mener Dansk Folkepartis transportordfører, Kim Christiansen. . - Det er i bund og grund et tåbeligt forslag. Og det vidner om, at vedkommende ikke har indsigt i transportpolitik.. - Det løser hverken problemerne i DSB eller Banedanmark, at man slår de to store kolosser sammen, siger Kim Christiansen med direkte adresse til Henrik Sass Larsen.. Det er nemlig Socialdemokratiets gruppeformand, som til Jyllands-Posten har udtalt sig om at slå DSB og Banedanmark sammen.. I dag har private aktører såsom Arriva vundet udbud om enkelte strækninger. Når de kontrakter udløber, skal de ikke sendes i udbud på ny, siger Henrik Sass Larsen.. Hele omlægningen skal bunde i en bred politisk aftale, som skal løbe 15 år frem.. - Det er vores skyld som ansvarlige politikere, at vi har troet på, at udbud og privatisering var en vej til at opnå et bedre og mere effektivt system. . - Der er vi nødt til at sige entydigt: Det duer ikke på det her område, siger Sass Larsen til avisen.. Sass Larsen advarer om, at togtrafikken risikerer at ”havne i samme suppedas” som PostNord, hvis det nuværende ”naturligt offentlige monopol” udfordres yderligere. DF er enig i, at der skal ryddes op i Banedanmark. Men på anden vis.. - Man kunne reducere medarbejderstaben betragteligt og føre Banedanmark ind under Vejdirektoratet. Det kunne blive til en vej- og banestyrelse.. - Der sidder over 2000 mand i Banedanmark, og de sidder der kun for at sætte andre i gang. De har underleverandører på stort set alt, hvad de laver, siger Kim Christiansen.. Mens DF er kritisk, så er der ros til Sass Larsen fra Enhedslistens politiske ordfører, Pernille Skipper.. - Jeg kan simpelthen ikke huske, at jeg før har været så enig med Henrik Sass Larsen. . - Efter årtiers privatiseringer er det et vanvittigt vigtigt vendepunkt for vores fælles togdrift og infrastruktur, hvis det her holder vand. . - Han kan regne med Enhedslistens stemmer - både nu og efter et valg, siger Skipper i en skriftlig kommentar. /ritzau/. Leder 2. sektion side 8.