DF-bud på borgmester. THISTED: Den nuværende ”blå” konstitueringsgruppe i Thisted Kommunalbestyrelse har fået endnu en erklæret kandidat til posten som borgmester efter kommunalvalget i Thisted Kommune.. Det sker, efter at Dansk Folkeparti, som hidtil har peget på venstres Niels Jørgen Pedersen som borgmesterkandidat, nu peger på partiets egen Peter Sørensen, der i øjeblikket er formand for kommunens social- og sundhedsudvalg. Peter Sørensen har hidtil været DF’s spidskandidat.. - Jeg er med i en pulje med de borgerlige partiers bud på en borgmester. Kan V og K ikke finde ud af det, er der nu mulighed for at pege på mig, siger Peter Sørensen, der betegner situationen som et ”enten-eller”.. - Enten peger DF på mig som borgmesterkandidat - eller også går vi efter en borgerlig kandidat fra enten Venstre eller K - her er der jo i øjeblikket fire andre, siger Peter Sørensen med henvisning til de konservative, som ikke har meldt ud hvem af partiets tre erklærede spidskandidater, der er borgmesterkandidaten.. Mest mulig indflydelse. Peter Sørensen forklarer, at DF i en situation, hvor der ikke er opbakning til ham som ”blå” borgmester i stedet vil gå efter mest mulig indflydelse for sine mandater.. - Jeg ser helst, at borgmesterposten bliver i en blå blok med absolut flertal og håber, at V og K kan samarbejde, så vi sikrer det - og jeg har da ikke hørt det modsatte, siger Peter Sørensen.. Han tilføjer, at i en situation, hvor der ikke kan skabes flertal indenfor ”blå blok”, så ved man aldring, hvem der vil arbejde for en konstituering med Socialdemokratiet.. - Jeg kan godt se DF i en konstituering med Socialdemokratiet, hvis der ikke er mulighed for en ren borgerlig konstituering. Vi behøver jo ikke at vende ”rød blok” ryggen, fordi vi bedst kan lide den blå, siger Peter Sørensen, som er villeg til at spille på begge fløje i bestræbelserne for at sikre indflydelse til DF’s mandater.. Borgmesterkandidatens bedste bud lyder, at DF fastholder sine fire nuværende mandater. Mister partiet et, er der kun en forklaring.. - Så er det fordi, vi ikke har gjort det godt nok, siger han..