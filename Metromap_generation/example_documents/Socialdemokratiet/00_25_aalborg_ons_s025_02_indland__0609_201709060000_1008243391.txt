S-DF-akse kan blive afgørende i kommunalvalg. KØBENHAVN: Indtil videre er det mest bare snak og hensigtserklæringer. . Men alt efter hvordan kommunalvalget 21. november ender, kan den gryende alliance mellem Dansk Folkeparti og Socialdemokratiet blive afgørende for magtbalancen i det kommunale Danmark.. Sådan lyder vurderingen fra Ulrik Kjær, der er professor i statskundskab ved Syddansk Universitet, efter at DF’s markante retsordfører, Peter Kofod Poulsen, har opfordret DF-kommunalbestyrelsesmedlemmerne i sin egen valgkreds til at overveje at pege på en S-borgmester.. Når det handler om for eksempel ældre og handicappede, har DF nemlig ofte mere til fælles med S end med Venstre. . Derfor bør partiet ikke ”bevidstløst” pege på en V-borgmester, sagde han ved et vælgermøde i Tønder mandag aften, refereret af Jydske Vestkysten.. Og den opfordring gælder sådan set DF-byrådsmedlemmer over hele landet, siger DF-gruppeformand, Peter Skaarup. Tidligere var DF ofte i valgforbund med V og K til kommunalvalgene.. Men denne gang kommer partiet formentlig til at stå mere frit.. - Det står mere åbent denne gang. Ofte er det lokal- eller personspørgsmål, der er afgørende. Det kan godt være, at man har mere tillid til en socialdemokrat end en venstremand, siger Skaarup.. Allerede i dag er der en håndfuld kommuner, hvor DF har været afgørende for at bringe en S-borgmester til magten. Peter Skaarup regner med, at det vil ske flere steder efter valget.. - Socialdemokratiet har ændret signaler på landsplan og ladet det sive ned gennem deres partiorganisation, at DF er et stuerent parti, som man kan samarbejde med, siger han.. Professor Ulrik Kjær understreger, at det altid er en lokal beslutning, hvem et parti peger på som borgmester. Og på lokalt plan betyder ideologiske partiskel ikke lige så meget som i landspolitik.. - Det kan godt blive rigtig spændende. For vi kan ende op med en række kommuner, hvor byrådet bliver sammensat sådan lidt plumret, forstået på den måde, at der vil være tre partier, hvoraf to skal finde sammen, siger han.. Ved seneste kommunalvalg fik DF 10,1 procent af stemmerne på landsplan. Ifølge professoren er det ikke usandsynligt, at partiet får flere stemmer denne gang. . Det kan skabe en situation, hvor flere kommuner vil ende med tre omtrent lige store partier. . Et af de steder, hvor Dansk Folkeparti arbejder sammen med S, er i Rødovre. Her står partiet bag borgmester Erik Nielsen.. - I Rødovre er faktum det, at Dansk Folkeparti har et . meget veltilrettelagt samarbejde med Socialdemokratiet. Det er en succeshistorie, siger Niels Spittau, gruppeformand for DF i Rødovres kommunalbestyrelse.. Blandt de konkrete resultater af samarbejdet er 33 plejehjemspladser, som Rødovre har brug for som følge af befolkningsudviklingen. . Fra S-formand, Mette Frederiksen, kommer en klar opfordring til de lokale partifæller: Invitér DF med til forhandlingsbordet, når der skal forhandles om borgmesterkæder og udvalgsposter efter valget.. - Vores borgmesterkandidater og byrådsmedlemmer skal samarbejde så bredt som muligt. Det er det, vi står for på Christiansborg, siger hun..