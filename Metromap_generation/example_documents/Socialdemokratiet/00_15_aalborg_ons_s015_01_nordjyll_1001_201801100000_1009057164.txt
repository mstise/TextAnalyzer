Beløbsgrænse rammer vækst og omsætning. THISTED: Ifølge folketingspolitiker Torsten Schack (V) giver det bestemt ikke mening at isolere flygtninge og indvandrere, som er her på en midlertidig opholdtilladelse. De skal i arbejde, og derfor er sagen om Mohamed Diriye Ibrahim fra Tican i Thisted et rigtigt godt eksempel på, når integration virker.. - De skal kunne tjene deres egen løn - ikke være på offentlig forsørgelse, siger Torsten Schack.. Han er derfor glad for, at man i Thy har taget sagen i egen hånd ved netop at ansætte mange indvandrere eller flygtninge i flere forskellige industrier.. - Mohamed er et godt eksempel på integration, siger Torsten Schack.. Torsten Schack bakker dog også op om beslutningen om, at hvis der er fred i hjemlandet, ja så skal den pågældende sendes retur.. - Men er de i job, så kan de blive. Bliver de fyret, så skal de forlade landet - medmindre de finder noget andet. Ellers er der ikke tale om lovligt ophold, siger Torsten Schack.. Mangler arbejdskraft. Han bakker ikke op om beløbsgrænsen, som blev hævet for godt et år siden.. - Den blev hævet med 100.000 kroner, og det stemte Venstre altså ikke for, siger Torsten Schack og fortsætter:. - Den nye beløbsgrænse har betydet, at Mohamed ikke kunne få en arbejdstilladelse. Det kan han muligvis nu, efter han er kommet på natholdet, så jeg synes, at det er et rigtig godt initiativ fra Ticans side, siger Torsten Schack.. Han er klar over, at mange nordjyske virksomheder mangler arbejdskraft, og derfor er beløbsgrænsen ganske uheldig.. - Vi er i en situation, hvor der ikke er mange ledige hænder. Virksomheder har ganske enkelt brug for flere folk, siger Torsten Schack som frygter, at manglen på arbejdskraft kommer til at koste vækst og omsætning.. Han henviser til, at man er i gang med nye initiativer for at rekruttere arbejdskraft, og derfor er det selvmodsigende at hæve beløbsgrænsen.. - Ja, jeg er da noget forundret over Socialdemokratiets ageren, siger han.. Succes med uddannelse. I forbindelse med forhandlingerne om skat og udlændinge ønsker Dansk Folkeparti at sløjfe Integrationsgrunduddannelsen (IGU). De frygter, at det øger folks tilknytning til Danmark, så de er svære at sende hjem igen. Det skriver nyhedsmagasinet Danske Kommuner.. - Vi har haft stor succes med IGU. Nu har vi langt flere i beskæftigelse, og det giver altså god mening, at udlændinge i Danmark kan forsørge sig selv, siger Torsten Schack..