SU-lån for to mia. til udlændinge. KØBENHAVN: De danske skatteydere kan i værste fald komme til at hænge på en stadigt stigende regning for SU-lån til udenlandske studerende, der aldrig betaler tilbage.. Og der er ikke tale om småpenge, fremgår det af et nyt skriftligt svar fra uddannelses- og forskningsminister Søren Pind (V) til Socialdemokratiets uddannelses- og forskningsordfører Mette Reissmann.. I alt har Danmark givet SU-lån for mere end to milliarder kroner til udenlandske studerende, men det er svært at kradse alle pengene ind igen, fremgår det af svaret.. De udenlandske statsborgere har sidste år misligholdt SU-gæld for 426 millioner kroner. Det er en stigning på næsten 25 procent på ét år./ritzau/.