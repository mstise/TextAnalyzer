Frivillige trækkes ikke i dagpenge. INDLAND: Når frivillige brandfolk fremover rykker ud, går det ikke længere ud over deres muligheder for at få dagpenge.. Heller ikke de frivillige i Hjemmeværnet og andre beredskaber skal frygte at gå glip af dagpenge eller efterløn, når de eksempelvis hjælper folk i den rigtige retning i forbindelse med koncerter eller andre arrangementer.. Det står klart, efter at regeringen sammen med Dansk Folkeparti, Socialdemokratiet og De Radikale fredag forhandlede en aftale på plads.. Dermed risikerer de frivillige ikke længere at blive straffet økonomisk, når de stiller deres tid til rådighed for at gøre en indsats til gavn for samfundet./ritzau/.