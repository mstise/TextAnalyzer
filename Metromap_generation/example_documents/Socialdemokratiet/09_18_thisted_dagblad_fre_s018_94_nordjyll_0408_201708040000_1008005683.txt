Udvidet cyberpoliti møder modstand. INDLAND: - Det får hårene til at rejse sig i nakken på mig.. Sådan lyder det fra en it-ekspert, og helt ind i regeringspartierne Liberal Alliance og De Konservative er der dyb bekymring over Forsvarsministeriets overvejelser om at udvide en særlig anti-hackerenheds beføjelser.. Over for Berlingske vur- derer flere eksperter, at Center for Cybersikkerhed (CFCS) vil kunne få adgang til patientjournaler, personlige recepter og mails mellem folketingsmedlemmer, hvis forslaget bliver til virkelighed. . Det er meget vidtgående, mener LA’s politiske ordfører Christina Egelund:. - Jo flere myndigheder som har adgang til sundhedsdata, især sundhedsdata, som er noget af det mest private, jo større er risikoen for, at det ender forkerte steder. Og det er enormt krænkende, siger hun.. De Konservatives forsvarsordfører Rasmus Jarlov afviser, at hans parti kan støtte forslaget ud fra de oplysninger, der er fremme nu:. - Det bekymrer os, at myndighederne vil få adgang til flere personlige oplysninger om borgerne. Det skal man holde nede, siger Rasmus Jarlov og tilføjer: . - Det er altid en afvejning mellem en meget alvorlig terrortrussel og hensynet til folks privatliv. Og vi vægter også hensynet til privatlivet meget tungt. Derfor er vi som udgangspunkt i mod, siger Rasmus Jarlov.. Risikoen for cyberangreb er i de senere år er steget markant, fastslår en ny evaluering af Center for Cybersikkerheds arbejde. Den peger på, at udvidede beføjelser kan hjælpe efterretningstjenesten til at stoppe cyberspionage og cyberkriminalitet. . I evalueringen står, at ”loven på en række områder begrænser CFCS’ muligheder for at yde en optimal indsats”. . Forsvarsministeriet vil derfor vurdere, om der er behov for lovændringer, bebuder forsvarsminister Claus Hjort Frederiksen (V).. It-sikkerhedsekspert Peter Kruse kritiserer dog over for Berlingske planerne i skarpe vendinger: . - Det får hårene til at rejse sig i nakken på mig. Hvis alt det her bliver til virkelighed, ligner det totalitær overvågning. Centret vil kunne få adgang til folks private data, blandt andet deres sundhedsdata, siger Peter Kruse. . Efterretningstjenesten vil ikke blot kunne få adgang til at modtage data, men selv at hente dem, forklarer han.. Mens Folketingets største parti, Socialdemokratiet, støtter en skærpet indsats mod hackere, så siger både Enhedslisten og De Radikale klart fra. . Ifølge it-sikkerhedsekspert Jørn Guldberg fra Ingeniørforeningen er der noget helt fundamentalt på spil, fordi der er tale om et ”klart indgreb i danskernes privatliv”:. Hvis forslaget bliver til virkelighed, kan det i værste fald skabe en stor skepsis i befolkningen mod at aflever oplysninger digitalt, mener han:. - Digitaliseringen i samfundet er en stor gevinst, men hvis danskerne løbende opdager, at flere og flere digitale informationer om dem, bliver registreret af efterretningstjenester eller politiet, kan man med god grund frygte, at danskernes begejstring for projektet vil være dalende, siger Jørn Guldberg.. Forsvarsminister Claus Hjort Frederiksen (V) har ikke ønsket at uddybe planerne.. Leder 2. sektion side 10.