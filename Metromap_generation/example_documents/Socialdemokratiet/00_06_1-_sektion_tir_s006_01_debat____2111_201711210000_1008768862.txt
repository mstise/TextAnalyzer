Vi venter kun på S. LIMFJORDSFORBINDELSE: Trafikken i og omkring Aalborg risikerer at bryde fuldstændig sammen i løbet af få år, fordi den 50 år gamle Limfjordstunnel plages af sætningsskader, som kan lukke det ene af de to rør. . Det viser Cowis rapport, der som omtalt i medierne påpeger, at 3900-4800 biler i timen hver eneste morgen skal finde et alternativ til Limfjordstunnellen, som allerede er ved at have nået bristepunktet for hvor meget trafik den kan tage. . Derfor haster det, at regionsrådsformand Ulla Astman (S) og Aalborg-borgmester Thomas Kastrup-Larsen (S) får presset Socialdemokratiets formand, Mette Frederiksen, i arbejdstøjet.. Lige som utålmodige nordjyske Venstre-borgmestre og folketingsmedlemmer for længst har skabt forståelse for behovet hos Venstres skiftende statsministre og partiformænd.. Det er meget godt, at Ulla Astman med Cowi-rapporten peger på, at vi har en udfordring, men det er jo ikke nok. . Snak gør det simpelthen ikke, når vi kan se, at spidsbelastningen i Limfjordstunnellen er nået, og tunnelen er svagelig. Der skal handling til, og det skal være handling, der fører til at vi kommer i gang med etableringen af den tredje Limfjordsforbindelse så hurtigt som muligt. Alt andet er. Cowi-rapporten understreger jo, at Nordjylland har en meget sårbar infrastruktur. Bilisterne og erhvervslivet mærker det dagligt – og det koster investeringer, arbejdspladser og vækst. . Og samtidig er der så store fordele forbundet med den nye Limfjordsforbindelse, at Socialdemokratiet i Nordjylland må lægge det maksimale pres på Mette Frederiksen og Socialdemokratiet på Christiansborg. . Trafikken står stille på motorvejen og i hele Aalborg i flere timer, lige så snart der sker et lille uheld på motorvejen eller i tunnelen. . Det er jo helt grotesk. . Men Mette Frederiksen har . Og hun spiller aldeles ikke med, når Lars Løkke Rasmussen spiller ud med op imod 40 nye milliarder til infrastruktur til blandt andet en tredje Limfjordsforbindelse. . Socialdemokraterne på Christiansborg slænger sig i hængekøjen – og derfor sker der simpelthen ikke noget. Og taberen er Aalborg og Nordjylland.. Aalborg-borgmesteren tøver, selv om vi ved, at fordelene står i kø, fordi vi fjerner masser af gennemkørende trafik og løfter bymiljøerne i hele Aalborg og Nørresundby, løfter erhvervsklimaet og beskæftigelsen og styrker Aalborg Lufthavn. Det er slet ikke til at forstå. . Aalborg er Danmarks tredje største kommune, og skal Aalborg ses og opleves som en international vækstby, så skal borgmesteren hjælpe os med at få hans partiformand i arbejdstøjet, så der kommer til at ske noget i Aalborg.. Og regionsrådsformanden tøver, selv om det har store konsekvenser for hele Nordjylland – men især Vendsyssel og Aalborg, hvis Mette Frederiksen ikke leverer på til investeringer i hendes fødeby. . Vi ved, at en effektiv infrastruktur er forudsætningen for den vækst og mulighed for at udvikle Nordjylland, som vi alle gerne vil. . Nu venter vi kun på Socialdemokratiet på Christiansborg dropper strudse-taktikken og hjælper Løkke med at ruste Nordjylland til fremtiden. . På at de nordjyske socialdemokrater får Mette Frederiksen tvunget til at kigge til Aalborg. . Tiden, hvor dårlige undskyldninger er acceptable, er simpelthen slut. Vores tålmodighed med dig er slut, Mette Frederiksen..