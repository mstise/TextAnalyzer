Mere tillid til de 
offentligt ansatte. REBILD: 16 deltog, da Alternativet Rebild forleden var vært for et såkaldt politisk laboratorium, som partiet også har arrangeret i København og Odense.. Deltagertallet i Rebild var i øvrigt det samme som i København og større end i Odense. . I alle tre laboratorier var temaet ”Velfærd på kommunale og regionale arbejdspladser” - som skal komme borgerne til gode.. Blandt deltagerne i Rebild var Anette Bruun fra SF og Thøger Kristensen fra Socialdemokratiet. . De to lokale partiforeninger havde fået en særlig invitation fra Alternativet Rebild, idet de tre partier går i valgforbund med hinanden. . Deltagerne blev delt op i de sektorer, som de enten arbejdede i eller havde en særlig interesse for. . Det blev undervisningssektoren, sundhedssektoren samt social- og beskæftigelsessektoren.. Et gennemgående træk i gruppernes tilbagemeldinger var tillid, samarbejde og meningsfuld kontrol. . Nu bliver alle input fra de tre laboratorier samlet og kommer til høring på www.AlleOs.alternativet.dk, hvor alle kan kommentere. . Derefter bliver visionen behandlet i politisk laboratorium, som kan godkende den, sende den til videre bearbejdning eller forkaste den..