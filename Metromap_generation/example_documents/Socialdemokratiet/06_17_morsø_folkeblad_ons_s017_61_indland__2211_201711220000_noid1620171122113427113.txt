Hver tredje vælger lokalliste. GULDBORGSUND:  I Guldborgsund Kommune har landets formentlig stærkeste lokalliste, Guldborgsundlisten, næsten fordoblet sit stemmetal og opnået 33,1 procent af stemmerne.. Det er den siddende borgmester, John Brædder, der har haft et kanonvalg og sikret sit parti 11 af de 29 mandater i kommunalbestyrelsen, hvor man lige nu råder over seks pladser.. Dermed overhaler lokallisten både Dansk Folkeparti og Socialdemokratiet og bliver kommunens største parti.. Dermed tyder meget på, at folketingsmedlemmet René Christensen fra Dansk Folkeparti ikke får opfyldt ambitionen om en borgmesterpost./ritzau/.