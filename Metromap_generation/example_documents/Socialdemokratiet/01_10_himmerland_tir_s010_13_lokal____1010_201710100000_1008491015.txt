VALGFORBUND i vesthimmerland. Et valgforbund er et valgteknisk samarbejde, der indgås mellem politiske partier eller lister for at minimere stemmespild og for at maksimere antallet af mandater, der tilfalder partierne i valgforbundet.. I Danmark kan der indgås valgforbund ved kommunalvalg, regionalvalg og Europa-Parlamentsvalg, men ikke ved folketingsvalg. Ved opgørelsen af et valg, hvor to eller flere partier har indgået et valgforbund, regnes valgforbundet teknisk som et parti ved mandatfordelingen. Derefter fordeles mandaterne blandt valgforbundets partier.. I mange kommuner indgår de borgerlige partier i ét valgforbund, mens de røde partier udgør et andet valgforbund.. Følgende Partier/lister stiller op i Vesthimmerland til valget tirsdag 21. november: Socialdemokratier, Socialistisk Folkeparti, Det Radikale Venstre, Retsforbundet, Vesthimmerlandslisten, Liberal Alliance, Dansk Folkeparti, Det Konservative Folkeparti, Kommunister og Ole Høgh Sørensen, der har sin egen liste - Borgerlisten Vesthimmerland.. I Vesthimmerland har Socialdemokratiet, SF, Det Radikale Venstre og Retsforbundet indgået valgforbund.. Venstre, Vesthimmerlandslisten, Liberal Alliance og Dansk Folkeparti har indgået et andet valgforbund.. Uden for valgforbund står de konservative, kommunisterne og Ole Høgh Sørensens liste Borgerlisten Vesthimmerland.. Fordelingen af mandater i det nuværende byråd er således: Konservative 9, Socialdemokratiet 4, Radikale 1, SF 4, DF 1, Venstre 6. Der er 2 løsgængere..