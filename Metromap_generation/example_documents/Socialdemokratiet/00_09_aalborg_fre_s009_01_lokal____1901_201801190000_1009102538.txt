Sølver: Spidskandidat    findes hurtigst. AALBORG: Venstre i Aalborg skal hurtigst muligt ud at finde en ny spidskandidat, der kan tegne partiet frem mod næste valg.. Det mener den tidligere gruppeformand for Venstres byrådsgruppe, Mads Sølver, der ved det seneste valg røg ud af byrådet efter 12 år som byrådsmedlem, men som også snart skal vikariere i tre måneder som sundheds- og kulturrådmand.  . Tina French Nielsen meldte i et nytårsbrev til medlemmerne ud, at hun ikke ønsker at blive spidskandidat til næste valg, fordi hun mener, at der skal nye kræfter til. . - Set fra min stol lidt ude på sidelinjen og med min erfaring, så må jeg sige, at det må gælde om at finde en ny kandidat så hurtigt som muligt. Det er ikke fordi, at der er noget galt med Tina, men når man har meddelt, at man ikke vil være spidskandidat og med den lussing, som vi har fået ved valget, så er det vigtigt, at vi får sat et hold så hurtigt som muligt, siger Mads Sølver Pedersen. . Han understreger, at behovet for en ny spidskandidat ikke mindst er begrundet i det valgnederlag, som partiet fik ved det seneste valg, hvor Venstre mistede et mandat. . - Vi kan jo bare kigge på tallene. Borgmesteren får 29.000 stemmer og 25.000 flere stemmer end vores spidskandidat. Det er kæmpe stort og helt vildt. Jeg ved godt, at vores nummer to og tre er på listen over fleste stemmer, men det kan man ikke bruge til ret meget. Og mandatmæssigt er Socialdemokratiet også dobbelt så store som os. . Han fortsætter:. - Jeg ved godt, at vi redder livet på, at Liberal Alliance ryger ud, og vi får samlet noget op i det valgforbund, men det er jo ikke vores fortjeneste; det er de andres nederlag. Det har været en or. dentlig en, og det gør også ondt rundt omkring i Venstre, og der sidder også fortvivlede folk og siger, hvad er så fremtiden, for det plejer vi jo at have styr på, siger Mads Sølver Pedersen. . Start forfra . Han mener, at det skal bygges op ”forfra igen”, og at en ny kandidat skal lanceres hurtigst muligt. . - Før vi gør det, kan vi ikke begynde at planlægge noget eller få opbakning nogle steder fra. Det er altafgørende, at man ikke sidder og venter to år. . Mads Sølver Pedersen mener, at en ny spidskandidat skal have tid til at skabe en platform at gå til valg på næste gang.. Det kræver mere end to år. - Man skal have plads til at sætte sit eget hold og sin egen plan frem mod valget, og det kræver altså mere end to år. Det er i hvert fald noget, som mine 12 år i byrådet har lært mig. Så jo hurtigere, at man kan komme i gang med den proces, jo bedre vil det være for Venstre. . Formanden for Venstre i Aalborg Kommune, Hanne Fjeldsø Greve, har tidligere i NORDJYSKE Medier peget på, at den officielle proces med at vælge en ny spidskandidat ifølge partiets vedtægter begynder to år før næste valg, men hun sagde også, at kommuneforeningen allerede nu vil begynde at lede. . - Man skal i hvert fald begynde at køre en i stilling ret hurtigt. Det tror jeg vil være nødvendigt, siger Mads Sølver Pedersen. .