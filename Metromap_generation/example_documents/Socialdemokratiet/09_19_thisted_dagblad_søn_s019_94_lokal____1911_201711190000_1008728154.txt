- Vi skal skabe 5000 nye job. AALBORG: Før valget i 2013 var overskriften på interviewet med den daværende borgmesterkandidat Thomas Kastrup-Larsen ”Kronprinsen fra vestbyen.. Men da NORDJYSKE Medier fire år senere møder den 44-årige socialdemokrat, der lige er dumpet ind af døren til det højloftede borgmesterkontor, er det en byrådsperiode siden, at nogen kaldte ham for kronprins, for nu har han selv kørt showet. På tirsdag går han efter genvalg som borgmester, og ind i det nærmeste, som Aalborg kommer et præsidentopgør, nemlig slaget mellem netop Kastrup og Venstres borgmesterkandidat, Tina French Nielsen. Det absolut vigtigste for Thomas Kastrup-Larsen i næste periode er at få skabt flere nye arbejdspladser. . - Grunden til, at man skal stemme på Socialdemokratiet og vælge mig som borgmester er, at jeg vil være med til en udvikling, hvor vi får skabt flere arbejdspladser i Aalborg, som jeg synes er utroligt vigtigt, siger Thomas Kastrup-Larsen, der peger på, at ledigheden skyldes uddannelsesbyens succes og den store tilflytning.. Han peger på, at der i de i de sidste to år er skabt 5000 nye job i Aalborg.. Yderligere 5000 job. - Jeg synes, at indenfor den kommende valgperiode skal vi skaffe 5000 mere. Det skal vi simpelthen, fordi vi kan se, at ledigheden er for høj. Der er rigtig mange, der flytter til, så derfor har vi behov for en høj jobvækst. . Aalborg Kommune ligger i den tungeste ende af arbejdsløshedsskalaen og ifølge Danmarks Statistik en ledighed på 5,7 procent (sæsonkorrigerede fuldtidsledige i procent af arbejdsstyrken, red.), så spørgsmålet er, hvad borgmesteren konkret vil gøre.. - Det, der rykker, er simpelthen flere arbejdspladser. Få skabt en større vækst i vores samfund, og en målrettet indsats gennem vores jobcenter for at få vores egne ledige ud, siger borgmesteren med henvisning til, at pendlerne tager mange af de nye job.. Med hensyn til flere job i erhvervslivet, så peger de borgerlige partier i byrådet ofte på, at erhvervslivets vilkår i kommunen ikke er gode nok bl.a. med henvisning til, at Aalborg er nummer 69 på Dansk Industris ”Lokalt Erhvervsklimaundersøgelse 2017”.. Ideologi i DI-måling. - Jeg vil gerne ligge højest muligt i målingerne, men man skal huske på, at der ligger noget ideologisk i den måde, som de bliver lavet på. Hvis du for eksempel opkræver dækningsafgift, så trækker det voldsomt ned. Der er flere andre ting, hvor der ligger en politisk agenda fra DI.. Han peger på, at kommunen i 2016 fik lavet analysen, der viste, at dækningsafgiften lå på en 10. plads over de vigtigste ting for erhvervslivet i kommunen.. Borgmesteren mener ikke, at listen fra Dansk Industri giver ”et retvisende billede”.. Fokus på dannelse. Udover jobskabelse vil Thomas Kastrup-Larsen også i de næste fire år have særligt fokus på ældre- og skoleområdet.. - På ældreområder skal vi både fremme den sundhedsfremmende og rehabiliterende tilgang men også have et markant fokus på nogle af de ældre, der har det svært som bl.a. demente. . Kommunens folkeskoler, som modkandidaten skolerådmand Tina French Nielsen, som bekendt står i spidsen for, skal også have en særlig opmærksomhed, mener han.. - Vi har haft et for højt fokus på det faglige alene og på test og sådan nogle ting og har glemt og nedprioriteret trivsel og dannelse, som jeg synes er to vigtige dele i vores folkeskole, siger Thomas Kastrup-Larsen. . En brandvarm sag. Byrådsflertallets køb af Nordjyllandsværket for 725 mio. kr. i 2015 medførte voldsom kritik og splittede byrådet bl.a. fordi, at man købte værket for at undgå en prisstigning på 35 mio. kr., men kort efter overtagelsen måtte man sætte varmeprisen op med 100 mio. kr. grundet en lav elpris, så den gennemsnitlige varmepris for et almindeligt hus steg med cirka 2000 kr. om året. Men set i bakspejlet fortryder borgmesteren ikke, at S sagde ja til at købe værket af Vattenfall.. Det var ikke en fejl. - Jeg synes ikke, at det var en fejl, og det synes jeg stadigvæk ikke, at det er. For det første så stod vi i en situation, hvor der var begyndt at komme reel tvivl om, hvor vidt Nordjyllandsværket skulle lukkes ned eller ej. Og i og med at Nordjyllandsværket står for 60 procent af fjernvarmen i Aalborg, så ville vi være i rigtig store problemer, hvis det skete, siger Thomas Kastrup-Larsen.. Kritikken er bl.a. gået på, at kommunen havde en uopsigelig aftale med Vattenfall om en fast lav pris frem til 2028, men borgmesteren peger på, at Vattenfall truede med en voldgiftssag for at ændre prisen. Han mener, at de borgerlige, der stemte nej til købet ”valgte hængekøjen”. Inden at man politisk besluttede at købe Nordjyllandsværket, var man dog klar over, at der var en risiko. Således udtalte Thomas Kastrup-Larsen til NORDJYSKE Medier før beslutningen om købet i 2015, at ”hvis man skal sige noget, der tæller på negativsiden, så er det, at der ligger noget risiko på, at du producerer strøm. Jeg synes, at det er et væsentligt risikomoment, hvordan prisen på strøm udvikler sig”.. Det var lige præcis elprisen, der kostede varmekunderne i Aalborg en prisstigning over 20 procent, da en meget stor del af omsætningen på værket kom fra elproduktion. Om citatet siger borgmesteren.. Vi var bevidst om risici. - Jamen, det er jo rigtigt. Vi var bevidste om de forskellige risici, som der lå, men de udviklede sig så markant negativt kort efter, og nu har de jo så rettet sig ganske markant til den anden side. . Da byrådsflertallet så købte værket, udtalte borgmesteren bl.a. i en pressemeddelelse, at ”havde vi ikke købt værket, er vi ret overbeviste om, at forbrugerne ville komme til at opleve en stigning på varmeudgifterne”. Den varmeprisstigning på 35 mio. kr, som borgmesteren frygtede fik forbru. gerne dog alligevel i rigt mål i form af en prisstigning på 100 mio. kr., til det siger Thomas Kastrup-Larsen.. Retssag. - Man kan godt argumentere for, at det voldsomme fald, der var i strømprisen efterfølgende, at det kunne have været væsentligt mere end de 35 mio. kr., som vi havde tabt ved en retssag.. Da kommunen overtog Nordjyllandsværket skete det med afdragsfrihed på et lån på 600 mio. kr. i de første fem år. Kommunen valgte altså at skubbe gælden ud i fremtiden og med hensyn til, hvordan man skal klare den regning, siger han.. - Det gør man ved at drive værket og spare penge op til at afdrage den gæld.  . Limfjordsforbindelse. Før kommunalvalget i 2013 pegede han som borgmesterkandidat på, at kommunen ikke havde været gode nok til at få infrastrukturinvesteringerne, fordi man ikke var med i de rigtige netværk. . I dag bliver det stadig ved snakken om eksempelvis en tredje Limfjordsforbindelse. Borgmesteren peger dog på, at man fik letbanen på finansloven men mistede den igen, ligesom man fik statslig medfinansiering til bl.a. +Bus og Tranholmvej.. - I forhold til en tredje Limfjordsforbindelse, har der ikke i min optik været et vindue, som vi har kunnet komme igennem, men du kan være helt rolig for, så snart det vindue bare står det mindste smule på klem, så kaster jeg mig igennem det for, at vi kan få finansiering til den tredje Limfjordsforbindelse.. Selvom førstemanden fra vestbyen på valgplakater proklamerer, at ”vi skal være stolte men ikke tilfredse”, så virker han svært tilfreds.. Jeg trives som borgmester. Thomas Kastrup-Larsen trives nemlig som borgmester.. - Jeg synes, at det er skønt, og jeg føler mig meget privilegeret, og det gør jeg primært, fordi at der er så mange mennesker, der gerne vil noget her i byen og i hele kommunen, der har drømme og visioner for, hvordan de gerne vil udvikle tingene. . Han var som bekendt rådmand, før han fik borgmesterkæden ved valget i 2013. Men selvom han også den gang var en offentlig person, så var interessen alligevel overvældende.. Stress. - Jo, og det er egentligt ikke noget, som jeg har fortalt til ret mange, men jeg kan huske, at i de første par måneder efter, at jeg var blevet borgmester, der var jeg lige ved at gå ned med flaget og blive lidt stresset. En ting var at være rådmand, men det der med, at være borgmester, det var uanset hvor jeg kom hen, så var folk voldsomt interesserede, og der blev lagt mærke til alt. Om man havde bundet sine snørebånd ordentlig eller, hvad det er, at man putter ned i indkøbskurven. . Det betød, at borgmesteren havde behov for at ”få bearbejdet nogle ting”.. - Det blev for meget.. På trods af en den fase og arbejdsuger på 65 timer, mener Thomas Kastrup-Larsen dog, at resultaterne i indeværende byrådsperiode taler for sig selv.. Positiv udvikling. - Jeg synes, at jeg har demonstreret, at jeg har været i stand til at få byrådet til at samarbejde, og at vi har oplevet en rigtig positiv udvikling, som vi kan være stolte over.. Han peger bl.a. på, at der er kommet 10.000 flere tilflyttere.. - Vi har en uddannelsesby, der i den grad boomer, men det gør ikke, at vi skal være tilfredse, for der er nogle ting, som vi kan gøre bedre. .