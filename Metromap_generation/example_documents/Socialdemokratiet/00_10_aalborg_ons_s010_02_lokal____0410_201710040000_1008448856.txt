Magasin-café skal skabe liv foran      medborgerhus. AALBORG: Af et medborgerhus at være kan Aalborgs største af slagsen forekomme afvisende i forhold til medborgerne, men det skal der nu rettes op på.. Et nyt forslag, som by- og landskabsudvalget skal behandle torsdag lægger op til at åbne facaden mod Nørregade, så der kan indrettes café/restaurant i bygningen, hvor der i dag er mødelokale til brug for byrådspolitikerne. . Adgang til haveanlæg. Mod Nyhavnsgade skal eksisterende betonmure delvist erstattes med trappeanlæg, så der bliver forbindelse til bibliotekshaven, der i dag er gemt væk og nærmest er ukendt af offentligheden.. Medborgerhuset, der er tegnet af arkitekterne Dall & Lindhardtsen og bygget i 1980, rummer byens hovedbibliotek, byrådssal og mødefaciliteter og er opbygget som et billede på byens gader og karréer. Nævnte funktioner ligger omkring en arkade, der både tjener som smutvej mellem gaderne og som adgangsvej til bygningens funktioner.. Af forslaget fremgår, at ombygningen af facaden skal ske med respekt for Medborgerhusets karakteristiske og robuste udtryk og rustikke detaljer dog med et nutidigt formsprog. . Rådmand for by- og landskabsforvaltningen Hans Henrik Henriksen (S) oplyser, at forslaget udspringer af et ønske fra Magasin, der snart flytter ind i Friis.. - Magasin ønsker, at indgangen til Friis i Nørregade skal rykkes frem i gadebilledet, og i den forbindelse vil de gerne lave en café, som ligger ud mod Nørregade, siger rådmanden.. I givet fald må byrådsmedlemmerne for Venstre og Socialdemokratiet finde andre lokaler i huset at holde deres gruppemøder i.. 
          .