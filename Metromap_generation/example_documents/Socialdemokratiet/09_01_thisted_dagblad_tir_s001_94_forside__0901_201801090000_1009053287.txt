Hav bliver 
løsgænger i regionsråd. NORDJYLLAND: Den social- demokratiske gruppe i regionsrådet bliver ét medlem mindre kun en uge inde i den nye valgperiode. 37-årige Thomas Hav meddelte i går, at han har meldt sig ud af Socialdemokratiet og fortsætter som løsgænger.. Thomas Hav fik ved valget i november 3887 personlige stemmer og var dén social-demokrat efter Ulla Astman, der fik flest stemmer. Alligevel fik han ved konstitueringen to poster som menigt udvalgsmedlem, men kom ikke - som i sin første valgperiode, hvor han også var næstformand i regionsrådsgruppen - med i det centrale forretningsudvalg. . ”Efter en vurdering af de opgaver, jeg er blevet tildelt,” angav han i et brev, han i går sendte til sit parti, som en af begrundelserne for sit farvel.. Gruppeformand Mogens Nørgård forstår ikke, at konstitueringen skulle få Thomas Hav til at drage den konsekvens, han besluttede i går. . - Vi er ikke færdige med at fordele alle poster, og der lå mere til Thomas, siger Mogens Nørgård, som tror, udmeldelsen hænger sammen med en sag, der siden kort før jul har verseret i gruppen. . Et kvindeligt partimedlem har klaget over Thomas Havs sprogbrug i en skriftlig korrespondance mellem de to. Så sent som i søndags var regionsrådsgruppen - inklusiv Thomas Hav - samlet for at drøfte sagen. Mødets konklusion blev ifølge Mogens Nørgård en opfordring til Thomas Hav om at træde ud af regionsrådet. I modsat fald ville gruppen anbefale partiorganisationen, at han blev udelukket fra gruppen.. - Når man er en offentlig person, er kravene til, hvordan man optræder, større, også når man agerer i et mere eller mindre privat rum. Gruppen er af den opfattelse, at Thomas i den konkrete sag har overtrådt den grænse, siger gruppeformanden.. Med Thomas Havs farvel til Socialdemokratiet bortfalder indstillingen om udelukkelse..