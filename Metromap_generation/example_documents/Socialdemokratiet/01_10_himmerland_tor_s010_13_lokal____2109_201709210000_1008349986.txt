Skolerne skal have mere frihed. SKOLEPOLITIK: Skoledebatten har fyldt meget i mediebilledet i Rebild Kommune denne sommer. Senest har Socialdemokratiet anbefalet, at der skal etableres en ny skole i Støvring, fordi der på sigt bliver pladsproblemer. Alternativet Rebild er enig i, at der bør afsættes penge til en ny skole, fordi de fysiske rammer for at drive skole naturligvis skal være i orden.. Et er de fysiske rammer, muligheden for at præge dagligdagen lokalt er noget andet.. Alternativet Rebild synes, det er vigtigt, at de enkelte skoler får mere frihed, så vi i stedet for stigende ensretning af skolerne får en mangfoldighed af forskellige skoler rundt om i kommunen. . Skolebestyrelsen på den enkelte skole skal i tæt samarbejde med skolens ledelse og skolens MED-udvalg have afgørende indflydelse på forhold som:. - hvor lærernes forberedelse skal foregå. - hvordan der måles og gives feedback til eleverne på skolen. - hvordan der samarbejdes med det omgivende samfund. - frihed til pædagogiske eksperimenter. Vi skal have tilliden og respekten til skolen tilbage. Tilliden til, at det faglige personale ved, hvad de gør. For det er af afgørende betydning for udvikling og læring, at samarbejdet mellem alt fagpersonale, elever og forældre har de bedste rammer at agere under. . Fra forvaltning og politisk side skal der være tillid til, at skolen løser opgaven uden at skulle beskrive og udfylde diverse formularer om, hvordan det går..