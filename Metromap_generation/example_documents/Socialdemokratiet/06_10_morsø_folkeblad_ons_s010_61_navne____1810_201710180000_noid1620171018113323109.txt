Engagement for sport og politik. ¤ John Robert Larsen, byrådsmedlem og tidligere Dana Cup-manager, Syvspring 5, Hjørring, fylder torsdag 75 år.. Da John Robert Larsen holdt op som manager for sit livsværk Dana Cup, kunne man forvente, at han ville nyde sit otium uden videre dikkedarer. Men sådan er John Robert Larsen ikke skruet sammen. Ikke alene banker hans hjerte fortsat for kvindefoldboldklubben Fortuna Hjørring og Dana Cup, han besluttede også at stille op - igen - til byrådet. Det er anden gang, han er medlem af Hjørring Byråd for Socialdemokratiet. Han var også indvalgt 1986-1990. Han genopstiller ikke, men har ikke fortrudt, at vælgerne gav ham fire år mere i byrådet.. - Jeg har haft fire gode år. Jeg er meget glad for at have været med til det nye teater, det nye stadion og renoveringen af Vendiahallen, siger John Robert Larsen.. John Robert Larsen blev født i Toftegade og voksede op hos sin mormor, som adop- terede ham, da han var fire år. Hun stemte på Venstre. John Robert stemte også som mormor et par gange, men hans politiske sympatier trak i en anden retning og i 1969 meldte han sig ind i Socialdemokratiet. . John Robert Larsen fik den første ide til en international ungdomsfodboldturnering i Hjørring i 1981. Dengang var han træner og manager for Fortuna Hjørring.. I 1982 åbnede den første Dana Cup med godt 50 hold. Dana Cup greb hurtigt om sig, så han sagde farvel til både trænerjobbet i Fortuna og sit arbejde på fiskeauktionen i Hirtshals for at blive Dana Cup manager. Allerede i 1985 var Dana Cup vokset til 517 hold. I 2017 var 1067 hold tilmeldt.. Fortuna Hjørring og Dana Cup udspringer oprindeligt fra AIK Frem, som John Robert blev meldt ind, da han var seks år. . I 1972 blev han træner for damernes førstehold. I 1977 var klubben blevet så stor, at den blev delt i to efter.. John Robert valgte at følge damerne til den nye klub, Fortuna Hjørring, som træner og resten er, som man siger, historie..