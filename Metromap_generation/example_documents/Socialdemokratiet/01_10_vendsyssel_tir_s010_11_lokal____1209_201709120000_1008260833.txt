Tal ikke mod bedre vidende. FRISKOLE: Det konservative roadshow var forleden kommet til Serritslev, hvor Line Vanggaard Pedersen uimodsagt kunne forklare ”baggrunden for, at der var problemer omkring salg af Serritslev Skole til Nørreådal Friskole, at der i børne- og skoleudvalget ikke var stemning for at sælge skolen til en friskole”.. ”Jeg er da glad for, at det lykkedes at finde en løsning, for hvad skulle kommunen med den skolebygning. Når der var modstand, var det da kun for at hindre, at der blev indrettet friskole i bygningerne”, er Line Vanggaard Pedersen citeret for.. Line må have en meget kort hukommelse, eller også taler hun mod bedre viden. Der var konkrete forslag til hvad skolebygningen i Serritslev kunne bruges til, så det var ikke ”kun for at forhindre” en friskole. . Socialdemokratiet foreslog, at Heldagsskolen skulle flyttes fra Ø. Hjermitslev til Serritslev hvor der var nogle velegnede bygninger til formålet. På den måde kunne vi udnytte nogle kommunale bygninger og spare reparation og renovering af nogle bygninger som ikke var af samme standard som dem i Serritslev, og vi kunne dermed tilbyde elever og lærer bedre forhold. Sådan blev det ikke, så held og lykke i Serritslev med Nørreådal Friskole.. Hvis man vil skyde andre dårlige motiver i skoene, skal man have hold i fakta og ikke sprede usandheder. .