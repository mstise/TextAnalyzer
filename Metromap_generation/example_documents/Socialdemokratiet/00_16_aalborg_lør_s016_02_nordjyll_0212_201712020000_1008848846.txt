Færre ghettoer på   regeringens liste. INDLAND: Regeringens liste over ghettoområder er skrumpet siden sidste år. Fem områder er fjernet, mens to er kommet på listen.. De to nye områder på listen ligger i København og Guldborgsund.. Modsat har områder i Høje Taastrup, Greve, Køge, Roskilde og Svendborg forladt listen, viser den nye liste fra Transport-, Bygnings- og Boligministeriet.. Listen udgør boligområder, der opfylder tre ud af fem kriterier. . Kriterierne omhandler arbejdsløshed, etnicitet, kriminalitet, uddannelse og indkomst hos beboerne i området på mindst 1000 indbyggere.. Antallet af boligområder på listen er det laveste, siden listen blev oprettet i 2010.. Ifølge ministeriet skyldes faldet i antallet af boligområder på listen en nedgang i antallet af dømte, der bor i de pågældende områder.. På Christiansborg glæder SF’s politiske ordfører, Karsten Hønge, sig over, at flere områder er røget af ghettolisten. . Til gengæld kræver han en langsigtet strategi, som kan løfte alle landets udsatte boligområder og være med til at undgå, at der kommer nye ghettoer til. . - Det er dejligt, at det går den rigtige vej, og at fem områder er røget af ghettolisten, men det bekymrer mig, at der er kommet to nye områder på listen. Vi er ikke i mål, før vi får afviklet alle ghettoer og sikret, at der ikke kommer nye til, siger han.. De nye områder er kommet på listen på grund af en stigning i indbyggere med lav indkomst i det københavnske boligområde Gadelandet/Husumgård og en stigning i antallet af indbyggere med ikke-vestlig baggrund i Lindholm i Guldborgsund.. Der er ingen af boligområderne, der opfylder alle fem kriterier. Fire boligområder opfylder fire, mens de resterende 18 opfylder tre.. Bent Madsen, der er direktør for de almene boligselskabers brancheorganisation, BL, mener, at man får et misvisende billede af, hvordan det går i de udsatte boligområder, hvis man kigger på regeringens ghettoliste. . - Det er noget mere nuanceret end det, siger han.. Regeringens ghettoliste har udløst en række bekymrede bemærkninger fra blandt andet Socialdemokratiet og regeringen om de mest udsatte boligområder såsom Vollsmose i Odense og Gellerupparken i Aarhus.. Men Bent Madsen mener, at man skal se på andre parametre end regeringens, hvis man vil have et indtryk af, hvilken udvikling områder som Vollsmose er inde i.. - Et af de parametre, som vi holder øje med, er, hvordan børnene klarer sig i skolen. Mere specifikt hvordan de klarer sig i dansk og matematik. For det ved vi, har en stor betydning for, hvordan de klarer sig videre hen, siger han.. Her finder Bent Madsen ”nogle temmelig store løft i karaktererne” sammenlignet med 2008.. - Hvis vi kigger på, hvor mange børn, der har en studentereksamen, når de er 20 år, i eksempelvis Vollsmose, så var det 20 procent i 2008. I 2016 er det over 40 procent.. - Det er en markant positiv udvikling. For det er her, vi afskaffer den sociale arv, siger han.. For alle boligområder på  listen gælder, at andelen af indvandrere og efterkommere fra ikke-vestlige lande er over 50 procent./ritzau/.