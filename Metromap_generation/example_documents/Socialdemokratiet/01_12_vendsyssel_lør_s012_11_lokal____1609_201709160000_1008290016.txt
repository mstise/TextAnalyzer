Økonomisk genopretning lykkes. POLITIK: Den økonomiske genopretningspolitik er i fuld gang, og den lykkes.. Da Socialdemokratiet overtog ledelsen i kommunen efter sidste valg, overtog vi en sørgelig økonomi.. Kassen var næsten tømt, den daglige likviditet var på ca 20-30 mil kr.,. Vi kunne i realiteten ikke betale vores forpligtelser.. Vi var fuldstændig tvunget til at føre økonomisk genopretningspolitik, ellers var kommunen kuldsejlet. Den langfristede gæld steg og havde for længst passeret milliarden. Der skulle ske noget drastisk.. Der blev grebet ind, og i dag har vi en gennemsnitlig likviditet på cirka 120 mio. kr., et overskud på ordinær drift på 168 mio. kr., vi gennemfører skattefinansierede anlægsopgaver på ca. 59 mio. kr., og vi er begyndt at afdrage på gælden, sidst betalte vi 69 mil. kr i afdrag.. Vi er på rette kurs, genopretningen er på vej til at lykkes. Der skal nu skabes rum til investeringer til den politik, vi gerne vil føre, og det er helt klart nødvendigt, at vi fastholder den stabile kurs.. Der har heldigvis været et godt samarbejde i Byrådet og enighed om de fleste ting. Jeg kender de økonomiske realiteter i det private erhvervsliv efter at have været selvstændig de sidste 33 år. Fundamentet i enhver virksomhed er en god økonomi, og det gælder naturligvis både privat og offentlig virksomhed.. Men inden for det offentlige har vi forpligtelserne til drive en kommune til glæde for alle borgere på alle områder, ikke mindst det sociale område..