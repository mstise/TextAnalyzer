Socialdemokrater siger farvel til fire. MORS: Foruden Lauge Larsen, der ikke genopstillede, må Socialdemokratiet sige farvel til tre af de nuværende kommunalbestyrelsesmedlemmer efter nytår.. Det blev udfaldet af valget i går, hvor partiet går tilbage fra otte til seks mandater i den kommende valgperiode. Hverken Niels Kristian Østergaard, Vagn Kidmose eller Erik Vejling blev genvalgt.. Til gengæld får partiet to nye kandidater ind. John Christiansen og Tore Müller bliver en del af holdet - Tore Müller kan endda se frem til at gå direkte ind og sætte sig på formandsposten i børne- og kulturudvalget.. Niels Kristian Østergaard hæftede sig på valgaftenen ved, at Socialdemokratiet faktisk stort set har holdt status quo i forhold til stemmetal, til trods for at det blev til færre mandater. Et af de nuværende otte mandater skyldtes da også, at Jens Dahlgaard skiftede til S fra Demokratisk Balance midt i valgperioden.. - Vores stemmetal er ok. Men jeg havde nu ikke regnet med, at Venstre ville gå så meget frem. Folk har fået det, de vil have. Selv havde jeg et fantastisk valg i Flade, men jeg havde læst skriften på væggen og var forberedt på, at jeg nok ikke blev valgt ind. Det er godt, at Jakob Kortbæk, som er ung, blev valgt ind, sagde Niels Kristian Østergaard. .