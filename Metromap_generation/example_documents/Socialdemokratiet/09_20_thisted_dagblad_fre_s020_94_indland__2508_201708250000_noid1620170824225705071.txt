 INDLAND: Før regeringen overhovedet har lagt sit skatteudspil frem, bliver det af både økonomer, iagttagere og politiske modstandere stemplet for især at komme rige danskere til gavn.. Selve udspillet ventes først præsenteret torsdag i næste uge, men Politiken er kommet i besiddelse af interne regeringsdokumenter. . De viser planer om at lette skatter og afgifter med op mod 22 milliarder kroner. Blandt andet ved at fjerne loftet over beskæftigelsesfradraget og sænke registreringsafgiften på biler.. Det er et ”fatamorgana” at tro, at man kan lette skatten for så mange milliarder, uden det vil koste på velfærden, lyder kritikken fra Socialdemokratiet.. SF-formand Pia Olsen Dyhr kalder udspillet ”hamrende socialt skævt”, og Alternativets politiske leder, Uffe Elbæk, konstaterer, at regeringen er ”klimasort”. . Enhedslisten forsøger at presse Dansk Folkeparti ved at spørge, om støttepartiet, der tidligere ultimativt har afvist topskattelettelser, også siger nej til de ”maskerede topskattelettelser”.. Men oppositionen kan rase lige så meget, den vil, for DF har ikke hældt udspillet af bordet. Nok deler DF-formand Kristian Thulesen Dahl analysen af, at udspillet især kommer de rige til gode, men han er klar til at forhandle:. - Det er jo mest til gavn for dem, der har de højeste indkomster, og det skal vi have rettet til i forhandlingslokalet, sagde han torsdag til TV2. . Efter regeringen har opgivet at sænke topskatten, er skatteaftalen ”meget nemmere at løse”, uddyber finansordfører René Christensen (DF) over for Ritzau.. DF ser gerne på et særligt . jobfradrag for lavtlønnede, men er mere skeptisk ved at hæve topskattegrænsen, siger han:. - Det kommer an på, hvordan vi finansierer det. Beløbet er markant stort. Finansloven skal også indeholde noget til velfærd.. Blandt kommentatorerne lyder vurderingen da også, at regeringen har gode chancer for at få en skatteaftale i hus. . Politisk kommentator Hans Engell taler ligefrem om ”god musik” i udspillet, og han vil blive overrasket, hvis der ikke er landet en aftale inden jul. Men regeringen skal dog ikke sætte næsen op efter at få alle ønsker opfyldt:. - Jeg er ikke sikker på, at Dansk Folkeparti og Socialdemokratiet synes, at en Mercedes skal blive 100.000 kroner billigere. Hovedproblemet er, at udspillet koster 22 milliarder kroner, siger Hans Engell.. Regeringen vil ifølge Politiken finde en del af pengene i statskassens rådighedsbeløb. Men mange penge skal hentes på besparelser på andre områder - blandt andet på SU.. Skattereformen bliver den afgørende test af, om DF og Socialdemokratiet kan holde sammen i deres meget omtalte umage alliance, påpeger Hans Engell:. - Finanslov, skattereform og vækstpakke bliver den ultimative prøve på, hvor stærk S-DF-alliancen er. Ét er at stå sammen om sager som PSO og boligskat. Nu taler vi om et forhandlingsforløb på hele den politiske palet.. Modsat resten af oppositionen byder Radikale sig til og vil gerne være med til at sænke skatter. Partileder Morten Østergaard opfordrer regeringen til at sigte mod en bred aftale..