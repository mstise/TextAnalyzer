Marker og haver 
under vand. INDLAND: Regn med byger indimellem. Det er, hvad det seneste år har budt på i Danmark og det i sådan en grad, at flere dele af landet er ved at drukne. . Samtidig kravler grundvandet højere og højere op.. De voldsomme vandmængder udgør et stort og overset klimaproblem, siger Jørgen E. Olesen, der er professor ved Institut for Agro-økologi på Aarhus Universitet.. - Vi har simpelthen for meget vand, siger han til Jyllands-Posten.. Ifølge avisen er grundvandet nogle steder i Danmark steget med en til to meter på få år. Det betyder, at flere marker, haver og veje står under vand.. Eksempelvis har Sunds ved Herning på en god dag 10-20 centimeter ned til grundvandet. På en dårlig dag står der blankt vand på marker og i haver.. Og det er et stort problem, siger Erling Præstekjær (DF), der er næstformand for kommunens teknik- og miljøudvalg. . - Grundvandsstanden har altid været høj i området, men den er steget yderligere. Det skyldes blandt andet al den regn - her i Midtjylland fik vi 1000 millimeter i 2017.. - Vi er nødt til at finde en løsning, for eksempel drænrør, siger han.. Skader landbruget. Danmarks mest nedbørrige år, siden målingerne begyndte i 1874, er 1999. Dengang faldt der 905 millimeter på 12 måneder. Så meget kom der ikke i 2017, men året endte ifølge Danmarks Meteorologiske Institut (DMI) blandt de 10 mest våde. . Og det skader landbruget, siger Lars Hvidtfeldt, viceformand i Landbrug & Fødevarer.. - Det koster landmændene milliarder. Der skal ikke ret meget øget grundvand til, før man reducerer udbyttet med mellem 20 til 40 procent på en mark, siger han.. Han afviser at fjerne landbrugene fra ådalene, sådan som et af forslagene lyder. I stedet skal vandløbene graves bredere og dybere.. - Det handler om at sikre, at der er en god kapacitet i vores vandløb, siger han.. Men større vandløb er ikke vejen frem, mener præsident i Danmarks Naturfredningsforening Ella Maria Bisschop-Larsen.. - Man kan ikke blot grave sig ud af problemerne. Nogle steder vil det være bedre for samfundet, at man opkøber jord fra landmændene og her lader vandet brede sig, siger hun til Jyllands-Posten.. Vandet skal væk. I Venstre er miljøordfører Erling Bonnesen enig i, at der skal gøres noget ved problemet.. - Vandet skal kunne komme væk. Der skal tages hensyn til, at landmændene kan få afvandet markerne.. Men han er ikke begejstret for at opgive landbrugsjord.. - Undtagelsesvis kan det godt tænkes, at der kan være enkelte helt lavtliggende arealer, som det er bedst at tage ud af produktion.. - Men generelt er det ikke løsningen. Løsningen er at sikre afvandingssystemer, så vandet kan komme væk, siger Erling Bonnesen.. Men det er forkert at fokusere for meget på afvanding, mener Christian Rabjerg Madsen, der er miljøordfører for Socialdemokratiet. I stedet skal man erkende, at visse jorder ikke er egnet til landbrugsdrift.. - Nogle af de her jorder giver ikke noget afkast til landmændene alligevel, fordi de bliver oversvømmet gang på gang.. - Vi skal have kigget på, om ikke de i stedet for kan fungere som naturområder, der kan optage noget af det her vand, siger han..