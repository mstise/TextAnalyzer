S, SF og Ø i valgforbund. JAMMERBUGT: Socialdemokratiet, SF og Enhedslisten har indgået valgforbund i Jammerbugt Kommune til kommunalvalget 21. november for at sikre de vælgere, der stemmer på de tre partier, den størst mulige sikkerhed for, at hver eneste stemme omsættes til flest mulige mandater i kommunalbestyrelsen.. - Hovedmålet er at sikre et borgmesterskifte 1. januar 2018 i Jammerbugt Kommune. Vi håber, at valgforbundet kan være med til at sikre et nyt flertal i kommunalbestyrelsen, oplyser Mary-Ann Sørensen, formand for Socialdemokratiet i Jammerbugt Kommune.. Der er tale om et teknisk valgforbund” så det er fortsat tre selvstændige partier med hvert deres valgprogram.. Selv om der både er forskelle og uenigheder mellem partierne, er der dog også meget, der samler som blandt andet indsatsen for bedre beskæftigelse, bedre normeringer i børnehaverne og ordentlig hjælp til dem der trænger mest, oplyser Mary-Ann Sørensen.. - De tre partier står som det eneste reelle alternativ til det nuværende borgerlige flertal i Jammerbugt Kommune. Derfor er det også aftalt, at de tre partier tager kontakt til hinanden på valgaftenen, inden man går i forhandling med andre partier tilføjer hun.. Ved valget i 2013 fik Socialdemokratiet otte mandater, SF et mandat og Enhedslisten et mandat. -tin.