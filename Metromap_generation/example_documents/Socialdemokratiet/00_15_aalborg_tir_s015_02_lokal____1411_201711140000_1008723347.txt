Demokratisk dannelse på VUC og HF. AABYBRO: Som en del af undervisningen i samfundsfag på VUC og HF i Aabybro, blev kommunale politikere inviteret til valgmøde. Kommunalpolitik har flere gange i løbet af skoleåret været en del af den politiske gren af samfundsfagsundervisningen, og forløbet kulminerede så i går med vælgermødet i VUC og HF’s lokaler i Aabybro, hvor også resten af skolen var inviteret med.. Her fik eleverne muligheden for at komme helt tæt på bl.a. borgmester Mogens Gade (V) og kommunalbestyrelsesmedlem René Rosenkrans (S) og høre deres syn på fremtidens uddannelse i Jammerbugt Kommune.. - Det handler om den demokratiske dannelse, siger samfundsfagsunderviser Sebastian Larsen, som arrangerede valgmødet.. - Eleverne skal forstå det, der foregår omkring dem og forstå, hvordan de 25 % af deres skattekroner, som går til kommunekassen, bliver forvaltet, siger han.. - Vi skal alle sammen tage stilling til kommunalvalget, og det gælder også de yngste vælgere, mener Sebastian Larsen.. Partipræsentation. Dagens vælgermøde startede med et kort oplæg fra hver af de otte partier, som var fremmødt.. - Unge kommunikerer anderledes med hinanden nu, end vi gjorde, de jeg var barn, sagde Tine Lønstrup (EL) og uddybede, at det er svært at være ung i dag, når så mange valg skal træffes i en tidlig alder.. Det var Liselotte Lundgaard fra Alternativet enig i. Hun tilføjede:. - Tag den med ro! I skal nok nå at blive færdiguddannede på et tidspunkt, sagde hun og gengav Uffe Elbæks forslag om afskafningen af karakterkrav.. Venstres Mogens Gade foreslog, at der skal dannes ungemiljøer i Jammerbugt og ungdomsboliger i især Aabybro, så man ikke ”mister” alle unge til Aalborg, mens Socialdemokratiets René Rosenkrans i sit virke som faglig sekretær ved 3F kan se en udvikling i landet:. - Det peger i retning af, at . Danmark skal leve af uddannelse, så derfor skal denne opprioriteres i Jammerbugt Kommune, sagde han.. Møde med politikerne. - Hvordan er jeres miljøpolitik? spurgte Andreas Lundgaard Markussen, som går på HF.. Spørgsmålet var rettet mod Dansk Folkepartis repræsentant, Mads Sahl Torjusen.. Efter partiernes monolog havde eleverne nemlig mulighed for at gå rundt og stille opfølgende spørgsmål til politikerne.. - Mange tror, at Dansk Folkeparti er imod den grønne omstilling, men intet kunne være mere forkert! svarede den unge kommunalbestyrelseskandidat.. Andreas Lundgaard Markussen mente, at han generelt blev klogere på partiernes unge- og uddannelses. politik.. - Det er især relevant fordi, der er mange, der går og har det dårligt. Hvis vi bliver bedre til at lytte til hinanden, så tror jeg, at vi alle får det bedre i sidste ende, siger han.. Andre valgte i stedet at samle sig i små grupper og tale om vind, vejr, Snapchat og andet. Holdningen i en af disse grupper var, at dagens møde var mere eller mindre spildt:. - Jeg har ikke fået noget som helst ud af dagen, siger en pige, mens hendes to veninder nikker i enighed.. - Politikerne brugte mere tid på at tale om dem selv end om, hvad de ville gøre for unge i Jammerbugt, sagde en af disse veninder.. To af pigerne var stadig uafklarede på, hvor deres kryds skal sættes til valget, mens den sidstes holdning forblev uændret..