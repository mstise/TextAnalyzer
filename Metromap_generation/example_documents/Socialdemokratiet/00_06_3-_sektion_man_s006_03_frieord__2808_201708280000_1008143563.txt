Et pilskævt forslag om topskattelettelser. TOPSKAT: Nu vil regeringen give dem, der tjener mest, en stor skattelettelse. Regeringen havde alligevel ikke droppet topskattelettelserne. De bliver bare givet gennem et højere beskæftigelsesfradrag.  Hvad får folk med forskellige indtægter konkret ud af det ? AE Raadet har lavet et regnestykke, som viser, at hvis du tjener op til 230.000 kroner om året, får du nul kroner, tjener du 350.000 kroner, får du sølle 214 kroner, men tjener du en million om året, får du en skattelettelse på over 18.000 kroner. Det er pilskævt og vil især komme folk i København og Nordsjælland til gode, fordi de højestlønnede bor der. Igen trækker regeringens politik Danmark mere skævt. . Og hvem skal betale regningen for skattelettelser på 22 milliarder? Det skal vores fælles velfærdssamfund. Daværende finansminister Claus Hjort Frederiksen (V) fortalte sidste år, at man kiggede på et ”katalog af ubehageligheder” for at finansiere skattelettelser. Det betyder, at man vil finde pengene ved bl.a. SU-besparelser, en lavere børnecheck og en afskaffelse af den grønne check. . Danmark har ikke brug for at solde velfærdskroner op på skattelettelser. I Socialdemokratiet siger vi stadig nej tak til regeringens skattelettelser for de der tjener mest. Vi prioriterer danskernes fælles velfærd. Hvad gør Dansk Folkeparti?.