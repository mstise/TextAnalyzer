59 er klar til at lade sig vælge. MORS: 59 morsingboer, fordelt på seks forskellige partier og en borgerliste, er klar til at stille op til kommunalvalget i Morsø Kommune 21. november.. I går klokken 12 var det sidste frist for at rette fejl i kandidatlister eller trække lister eller navne tilbage. Derefter kunne kommunen offentliggøre navnene på de personer, som vælgerne på Mors kommer til at se på stemmesedlen ved kommunalvalget.. Der skal vælges 21 medlemmer til kommunalbestyrelsen. Listerne ser således ud:. A. Socialdemokratiet: Viggo Vangsgaard, Kjeld Bak, Knud Boll, Kirsten Boller, John Christiansen, Jens Dahlgaard, Vagn Kidmose, Jakob Kortbæk, Bettina Lund, Tore Müller, Rasmus Rosenkrantz, Pia Storm, Karen Toft, Erik Vejling, Per Ørberg og Niels Kristian Østergaard.. C. Det Konservative Folkeparti: Thomas Jensen, Rasmus Christensen og Jytte Vestergaard.. I. Liberal Alliance: Uffe Korsgaard og Thomas Dahlgaard.. M. Demokratisk Balance: Ellen Philipsen Dahl, Poul Kristensen, Lars Kjeldgaard Jensen, Leo Sørensen og Erling Have Pedersen.. O. Dansk Folkeparti: Meiner Nørgaard, Gunnar Futterup, Lars Brian Hovmøller, Annfinn Halsagard, Palle Odgaard, Anette Svindborg, Rita Overgaard, Kjeld Jensen og Vita Jensen.. V. Venstre, Danmarks Liberale Parti: Hans Ejner Bertelsen, Lasse Højriis Larsen, Henning Sørensen, Ansgar Nygaard, Lene Svenningsen, Jette Jepsen, Henrik Jensen, Bente Riis, Peter Therkildsen, Peter Lillebæk, Morten Lynggaard Pedersen, Lene Kibsgaard, Benny Andersen, Klaus Hvidtfeldt Larsen, Anja Birch Alsøer, Tage Andersen, Edvin Klemmensen, Kurt Dam Jensen og Hanne Haldrup.. Ø. Enhedslisten - De Rød-Grønne: 1. Bo Fink, 2. Tony Ubbesen, 3. Jørgen Christensen Hornum, 4. Jens Andersen og 5. Christian Eduard Jepsen.. Brevafstemning åbner i dag. I stedet for at møde op på valgdagen og stemme, kan man vælge at brevstemme til både kommunal- og regionsrådsvalget 21. november. I så fald kan man ikke også stemme på valgdagen.. Man må gerne brevstemme flere gange, hvis man for eksempel ombestemmer sig undervejs. Det er den sidst afgivne brevstemme, der tæller.. Man kan brevstemme i alle landets kommuner, men det er forskelligt fra kommune til kommune, hvor det kan foregå, og hvilke åbningstider der er. I Morsø Kommune kan man brevstemme i borgerservice på rådhuset samt på Morsø Folkebibliotek.. Sidste frist for at brevstemme til kommunal- og regionsrådsvalget er fredag 17. november.. Hvis man vil brevstemme, skal man huske at medbringe gyldig legitimation som for eksempel pas, kørekort eller det gule sundhedskort. Valgkortet, som udsendes til alle vælgere senest fem dage før valgdagen, er kun til brug på valgdagen.. I Morsø Kommune er der 18 valgsteder.. At valget nærmer sig, vil for alvor blive synligt i bybilledet fra lørdag 28. oktober. Det er nemlig fra den dag, det er tilladt at ophænge valgplakater, og det plejer kandidaterne at være hurtige til at benytte sig af..