Politikere kræver nødplan for plejekonkurs. INDLAND: Når plejekrævende ældre pludselig står uden hjemmepleje, fordi deres private leverandør er gået konkurs, har mange kommuner ikke en nødplan, de kan sætte i værk.. Men sådan skal det ikke være længere. Det mener regeringen, der foreslår, at det skal være lovpligtigt for kommunerne at have en beredskabsplan.. Forslaget er et udspil til politiske forhandlinger, som regeringen inviterer Folketingets partier til i næste uge.. Op til forhandlingerne på området har regeringen fået udarbejdet en redegørelse. Den viser blandt andet, at halvdelen af kommunerne ikke har en beredskabsplan ved konkurser.. - Jeg synes, at det er meget få, når man tænker på, at de . - Det er derfor et af de steder, hvor vi nu anbefaler, at der sker en ændring i serviceloven, siger ældreminister Thyra Frank (LA).. Flere tiltag. Regeringen kommer også med flere andre tiltag. Blandt andet anbefaler regeringen, at kommunerne skal stille krav om en bankgaranti, når de indgår kontrakter med private leverandører af hjemmehjælp.. Desuden vil regeringen sikre, at leverandørerne ikke bliver underbetalt. Det skal gøres ved, at det i loven sikres, at der sker en efterberegning af priserne mindst én gang om året, fortæller ældreministeren.. Serviceeftersyn. Redegørelsen og forhandlingerne kommer, efter at Socialdemokratiet og DF i januar samlede et flertal uden om regeringen og krævede handling på området.. I februar varslede regeringen så et serviceeftersyn af lovgivningen.. DF og Socialdemokratiet giver dog ikke meget for regeringens forslag. Ældreordfører Astrid Krag (S) kritiserer, at forslagene om beredskabsplaner og bankgarantier ikke er forebyggende tiltag.. - Vi har set konkurser i kommuner med beredskabsplaner og i kommuner, der har måttet finde en løsning på stedet.. Ikke fyldestgørende. - Det er lykkedes i alle tilfælde. Derfor synes jeg, at det er underligt, at regeringen peger på det som det største problem, siger hun.. Og DF mener slet ikke, at den 57 sider lange redegørelse er fyldestgørende nok.. - Jeg bad om en gennemgang af de 40 konkurser og af nogle velfungerende udbud. Men det har jeg ikke fået. Derfor kan jeg ikke lave noget ordentlig lovgivning her, siger ældreordfører Jeppe Jakobsen (DF).. Den kritik kan ældreministeren dog ikke genkende. Hun mener, at regeringens forslag også kan være med til at forebygge.. Kan ikke undgås. - Jeg synes, at vi har lavet et meget grundigt arbejde. Men vi kan aldrig helt undgå konkurser, siger Thyra Frank.. Souschef i Ældre Sagen Jens Højgaard fortæller, at konkurserne gør det utrygt for de ældre. Han støtter forslagene om nødplaner og bankgarantier, men peger også på andre tiltag.. - Vi skal også have sikret kvaliteten af firmaerne, der yder pleje. Der skal desuden være et uafhængigt tilsyn, som kan gribe ind, hvis tingene er ved at køre af sporet, siger han.. Samme opfordring kommer fra Dansk Industri (DI), der mener, at kommunen har mange kasketter på.. - Det er eksempelvis kommunen selv, som både visiterer, leverer og fører tilsyn med hjemmeplejen, siger branchedirektør Jakob Scharff..