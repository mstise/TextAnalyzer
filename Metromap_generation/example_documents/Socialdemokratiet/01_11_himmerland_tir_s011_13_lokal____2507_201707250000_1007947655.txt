- Skolesituation kræver handling   her og nu. TERNDRUP: Nu melder også den socialdemokratiske partiforening i Rebild Øst sig på det hold, der vil have økonomiudvalget indkaldt så hurtigt som muligt for at løse de højspændte problemer på Terndrup Skole.. Mandag morgen bad borgmester Leon Sebbelin (RV) forvaltningen om at arrangere et økonomiudvalgsmøde hurtigst muligt, og det bliver mandag 7. august kl. 16.30.. Mødet har kun ét punkt på dagsordenen: en lukket personalesag.. - Der er jo fire medlemmer af økonomiudvalgsmødet, der har bedt om et sådant møde inden for en vis tidshorisont, og så har jeg sonderet terrænet hos de andre udvalgsmedlemmer, fortæller Leon Sebbelin over telefonen fra sin ferie i udlandet.. Det er Ole Frederiksen og Gert Fischer, begge Venstre, Søren Søe fra Oplandslisten og Allan Busk fra Den Sociale Fællesliste, der har bedt om et økonomiudvalgsmøde om skolesagen senest 7. august.. Tidligere har borgmesteren sammen med blandt andre Socialdemokratiet ellers lagt op til at ”respektere en demokratisk og fuldt lovlig beslutning” om fusion og fælles ledelse for Terndrup Skole og Bakkehusene, men dog behandle den aktuelle sag på næste børne- og ungdomsudvalgsmøde midt i august - efter et dialogmøde med skolebestyrelsen. . Men det mener blandt andre Henrik Christensen (S) nu ikke længere, at man kan vente på:. - Alle parter på Terndrup Skole har krav på, at kommunens personaleudvalg, altså økonomiudvalget, kommer ud af starthullerne og finder ud af, hvad der er hoved og hale i den sag. Det . er ikke gangbart i vores lokalområde at have sådan en diskussion kørende 14 dage før et nyt skoleår. Økonomiudvalget bliver nødt til at løse problemerne nu eller i hvert fald iværksætte tiltag, der kan løse problemerne. Om det ligefrem skal være en personalesag, ved jeg ikke, det kunne også være noget med supervision. Problemerne har heller ikke nødvendigvis noget med fusionen at gøre, siger Henrik Christensen, som dog i sin tid ikke stemte for sammenlægningen, men undlod at stemme.. - Mit grundsyn er, at fællesledelse er noget, fanden . har skabt. Men jeg ville i dette tilfælde ikke modsætte mig, fordi der var lokale ønsker om en sammenlægning. Til gengæld skyldes en del af problemerne måske, at for mange elever i skolerne i Rebild Øst har udfordringer, som burde løses for centrale midler og ikke for skolernes egne penge, siger han.. Borgmester Leon Sebbelin mener også, at problemerne kan deles op på forskellige niveauer:. - Der er helt sikkert forældre, der har haft nogle oplevelser, som de har krav på, at vi følger op på, og direktør Vibeke Stoustrup har allerede holdt møde med nogle af dem. Der er heller ingen tvivl om, at et par klasser har problemer, som selvfølgelig også skal løses, men det kan jo ikke ske fra dag til dag. Og så er der endelig skolen som sådan, men jeg er ikke sikker på, at problemerne har noget med fusionen at gøre. Den beslutning traf vi i øvrigt i byrådet på baggrund af ønsker fra to fuldt demokratisk valgte skolebestyrelser og to fuldt demokratisk valgte MED-udvalg, siger Leon Sebbelin.  .