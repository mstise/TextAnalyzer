Vangsgaard straffet. MORS: Socialdemokratiets spidskandidat ved det netop overståede kommunalvalg på Mors, Viggo Vangsgaard, er blevet gået af sin kommende gruppe i kommunalbestyrelsen.. 24-årige Jakob Kortbæk er valgt som ny gruppeformand enstemmigt og uden modkandidater.. Skiftet skal ifølge Jakob Kortbæk medvirke til, at partiet og byrådsgruppen kan finde sit ståsted i den kommende periode.. - Jeg kommer til at skulle stå for opbygning af en ny struktur i den nye byrådsgruppe. Vi har brug for en klar intern linje i partiet for at have noget at køre efter, siger Jakob Kortbæk. . Nyvalgte John Christiansen bliver ny næstformand. Viggo Vangsgaard får en menig placering i gruppen.. - Jeg var ikke blevet forberedt på, at gruppen ville skifte mig ud. Jeg fik et mandat af gruppen på valgaftenen til at gå ind og forhandle pladser med de borgerlige. Her lykkedes det mig at opnå mere, end vi havde krav på, men jeg er så blevet mødt med kritik fra gruppen, fordi jeg ikke gik ud og forelagde resultatet, inden jeg skrev under, siger Viggo Vangsgaard.. - Nu vil gruppen have en mere konfronterende linje end den, jeg har fulgt. Som menigt medlem kan jeg nu begynde at stemme, som jeg har lyst til, ligesom de har gjort, siger Viggo Vangsgaard med henvisning til sin egen utilfredshed med, at Pia Storm har stemt imod ham i byrådssalen uden forinden at orientere ham som gruppeformand.. Pia Storm forsømmer ikke. I en pressemeddelelse udsendt i fredags kritiserede Jakob Kortbæk, at Pia Storm (S) blev ofret som ny udvalgsformand efter pres fra de blå partier, og at disse dagen før udtalte sig anonymt til Morsø Folkeblad.. - Jeg er utilfreds med, at man laver et karaktermord på Pia og anonymt beskylder hende for ikke at være til stede til møderne. Tværtimod har Pia Storm for eksempel i sagen omkring den nye erhvervsgrunduddannelse bidt sig fast og har været på Christiansborg og fået fortalt de lokale problematikker, siger Jakob Kortbæk.. Følelser på spil. Nu får I en gruppe på seks, hvoraf de to erklærer sig utilfredse?. - Der er ingen dramatik. En enig gruppe besluttede, at jeg skulle tage over midlertidigt frem til sommerferien, mens vi finder en linje. Der er stadig følelser på spil efter en ekstremt hård valgkamp, men vi snakker sammen, og det bliver en samlet S-gruppe, der træder ind i byrådssalen fra nytår, siger Jakob Kortbæk. .