DF’s borgmesterdrømme   blegner.  KØBENHAVN: Med 80 procent af stemmerne talt op tirsdag aften er Socialdemokratiet fortsat det største kommunale parti.. Det viser optællingen af stemmer.. Socialdemokratiet står til at få 32,3 procent af stemmerne mod 29,5 procent ved sidste kommunalvalg.. Det næststørste kommunale parti er fortsat Venstre, som står til 25 procent af stemmerne - en lille tilbagegang fra 26,6 procent i 2013.. Dansk Folkeparti står også til en lille tilbagegang med 9,3 procent af stemmerne mod 10,1 procent ved valget i 2013..  - Det tyder på en overordnet fremgang til Socialdemokratiet. Fremgangen er så stor på nuværende tidspunkt, at den formentligt kommer til at holde hele vejen hjem, siger professor Rune Stubager fra Aarhus Universitet til Ritzau.. - Med Venstre er det lidt mere usikkert. Men det er en del af partiets kerneland, som er talt op, så mit bud vil være, at det ender med tilbagegang. . - DF er også mere usikker. Men nogen stor fremgang bliver det jo nok næppe, siger han.. Nogenlunde samme vurdering lyder fra Kasper Møller Hansen, der er professor og valgforsker på Københavns Universitet.. - Tendensen er, at Venstre går noget tilbage, og DF ser overraskende også ud til at gå lidt tilbage, siger han til DR.. - Samtidig ser det ud til, at Socialdemokratiet går lidt frem, siger han. . Ingen DF-borgmesterposter. For Dansk Folkeparti var særligt resultatet i Assens, Guldborgsund og Hvidovre ventet med spænding, da de tre kommuner var udset til at være de kommuner, hvor DF kunne få sin første ”rigtige” borgmesterpost.. I Assens er folketingsmed. lem Jens Henrik Thulesen Dahl spidskandidat. Han kunne sidst på aftenen konstatere, at DF fik 12,3 procent af stemmerne mod 12,8 i 2013.. - Med resultatet som det ser ud nu, er det nok ikke lige borgmesterkæden, vi skal gå efter, siger Jens Henrik Thulesen Dahl til TV2.. Bedre ser det ikke ud i Hvidovre, hvor DF går to mandater tilbage. Eller i Guldborgsund, hvor folketingsmedlem René Christensen heller ikke får opfyldt ambitionen om en borgmesterpost.. I stedet får den siddende borgmester, John Brædder fra Guldborgsundlisten, næsten fordoblet sit stemmetal og opnår 33,1 procent af stemmerne.. Dermed overhalede han både Dansk Folkeparti og Socialdemokratiet, og Guldborgsundlisten bliver kommunens største parti.. Venstre kunne ved redaktionens deadline glæde sig over absolut flertal i Herning, Lemvig, Morsø, Nyborg, Jammerbugt og Nordfyn.. Derimod gik partiet tilbage i Viborg, hvor den tidligere håndboldlandstræner Ulrik Wilbek er spidskandidat. . Partiet går tilbage med to mandater, og samtidig går Konservative, som Wilbek skal kæmpe med om borgmesterposten, frem.. Alligevel er målet klart for den tidligere så succesfulde håndboldtræner.. - Vi er stadigvæk klart det største parti, og derfor vil vi selvfølgelig gå efter borgmesterposten, siger han til TV2 og DR.. Socialdemokratiet får absolut flertal i Middelfart, Hjørring, Herlev, Ishøj og Roskilde. . Også Konservative havde ved redaktionens deadline to højborge med absolut flertal i Vallensbæk og Høje-Taastrup..