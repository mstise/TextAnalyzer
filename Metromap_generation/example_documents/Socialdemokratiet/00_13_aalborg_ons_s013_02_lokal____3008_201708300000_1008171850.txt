V: Bedre styr på projektøkonomi. AALBORG: Lige nu sidder byrådet på Hotel Scandic og diskuterer, hvordan næste års budget kan hænge sammen.. En af de ting, der kommer på bordet, er et forslag fra Venstre om at lave et egentlig projektmodel for de store anlægsprojekter for at sikre, at de rent økonomisk ikke overskrider budgettet, som det bl.a. er sket med Egnsplanvej og Vestre Fjordpark. . Forslaget om bedre økonomistyring og hånd i hanke med den type projekter blev lanceret på det seneste byrådsmøde, da revisionsberetningen for årsregnskab 2016 blev diskuteret. . - Sådan at vi politisk kan håndtere det undervejs, hvis der er afvigelser forude. Vi har Vestre Fjordpark, som - vi ved - har et efterslæb på 8,5 mio. kr. Det er et fantastisk projekt, men spørgsmålet er, hvordan vi politisk kan drages ind i det, hvis det viser sig, at der er sket overskridelser, sagde John G. Nielsen (V). . Løbet er kørt for kommunen og politikerne, når overskridelsen først er der, som det er sket med Vestre Fjordpark. . - Med de 8,5 mio. kr. er der kun en opgave, og det er at finde de penge. Vi kan ikke diskutere, om pengene kan bruges til noget andet. Derfor synes vi, at vi i forbindelse med budgetseminaret skal diskutere, om vi ikke skal lave en budgetmodel, så vi måske har større chance for at tage det i opløbet, så vi har mulighed for at diskutere det undervejs, hvis der er en antydning af, at projektøkonomien skrider, sagde . John G. Nielsen. . Budgetmodellen for de store anlægsprojekter har allerede politisk flertal, for Socialdemokratiet bakkede op. . - Jeg synes, at det er en ganske god ide og forslag, som kommer fra John G. Nielsens side, så vi kan få en endnu tættere opfølgning på vores projekter og undgå nogle af de ekstraregninger, hvis de kan undgås. Der er ikke noget, som man hader mere som politiker, end når noget bliver dyrere, end man havde forudset, sagde borgmester Thomas Kastrup-Larsen (S). .