Hvad er egentlig meningen?. DEMOKRATIETS MASKINRUM: Selvom sommeren kun har varet kort, så har vores politikere allerede to gange på kort tid været nede at rode i demokratiets maskinrum. . De har været nede at rode ved noget af det, der er afgø- rende for vores demokrati her til lands og den historie, demokratiet har hos os.. For en uges tid siden forslog Socialdemokratiets næst- formand Mogens Jensen, at alle sognepræster ved tvang skulle vie fraskilte og særligt homoseksuelle. I forvejen vil langt flertallet af landets sognepræster det i dag, så det er lidt at skyde gråspurve med kanoner. Som det er for nuværende, er det menighedsrådene, der bestemmer hvilken præst, de vil have og hvilken forkyndelse, der skal lyde. Det ville Mogens Jensen altså have ophævet og i stedet have en topstyret kirke, hvor der kun kan lyde én forkyndelse. Et demokrati kendes ellers som bekendt på, hvorledes det behandler sine mindretal, og kønt ser det ikke ud, at man nu vil fratage et mindretal deres mulighed for at tale og forkynde anderledes end man selv synes. Men værre er det, at netop forkyndelsesfriheden og derved menighedernes kaldsret, er et af grundlagene for vores demokrati. . En ophævelse af disse er slemt, og Mogens Jensen var således nede at rode i demokratiets maskinrum. Men heldigvis har besindige mennesker sparket denne tanke til hjørne.. Men næsten samtidig foreslår Socialdemokratiets inte- grationsordfører Dan Jørgensen så, at man skulle fratage friskoler, hvor mere end halvdelen af eleverne er tospro- gede, statsstøtten. Et sådant forslag vil naturligvis ramme de muslimske friskoler, og DF og K støtter ideen. Det samme gør tilsyneladende også SF, da en folketingskandidat for partiet i Berlingske 7.juli bakker op om forslaget.. Friskolerne er jo netop friskoler, fordi de har en anden holdning end de andre skoler. Frihed betyder jo retten til at mene noget andet end de andre. . Igen er vores politikere nede at rode i demokratiets maskinrum, og man begynder faktisk at tænke på, om der er hensigt med det hele? Eller om de simpelthen er ved at være så langt fra almindelig dannelse og historisk viden, at de ikke ved hvorledes folkekirken og friskoler fungerer? Hvad der er grundlaget for den frihed, vi hylder her til lands? Forkyndelsesfriheden er jo netop borgernes mulighed for at sige og forkynde noget anden end staten vil, og friskolerne er borgernes mulighed for at undervise anderledes end flertallet. Det betyder selvfølgelig, at der kan lyde en forkyndelse, der er en imod og at der findes skoler, der underviser i stof, der strider mod ens overbevisning. Men samtidig repræsenterer denne forkyndelse og denne undervisning en befolkningsgruppe. Den gruppe kan man være uenig med, men da må man tale den imod og ikke med tvang lovgive den bort. Så sommeren er knap nok begyndt. Men allerede nu har vores politikere to gange været nede at rode i demokratiets maskinrum. Hvad er egentlig meningen? .