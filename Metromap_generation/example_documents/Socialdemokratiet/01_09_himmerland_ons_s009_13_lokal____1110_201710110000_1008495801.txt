Seks Mariager-kandidater til møde . MARIAGER: Mange byrådskandidater fra Mariager var til debatmøde på Mariager Skole mandag aften. De forholdt sig som lyttende publikum. . Kandidaterne var Robert Thomsen og David Jakobsen fra Kristendemokraterne, Peder Larsen fra SF, Jens-Henrik Kirk fra de konservative, Mogens Jensen fra Venstre og Thomas Høj fra Socialdemokratiet. . En kandidat med bopæl i Hadsund, Venstrekvinden Marianne Ladefoged, sås også blandt publikum. . Fra det siddende byråd deltog borgmester Mogens Jespersen (V), Hadsund (som tog ordet for at kommentere på Citta Slow), viceborgmester Leif Skaarup (S), Hobro og udvalgsformand Svend Madsen (V), Hobro. . Byrådsmedlemmerne Jane Grøn (S) og Erik Kirkegaard Mikkelsen (V) fra Mariager deltog i Citta Slows årsmøde i Østjydsk Banks kantine samme aften. De er udpeget af byrådet til Citta Slow-rådet..