Borgerlige partier i Thy i dialog. THISTED: - Nu er der ro mellem de borgerlige partier.. Det siger Venstres borgmesterkandidat Niels Jørgen Pedersen efter både DF og De Konservative tidligere har efterlyst vilje til dialog fra Venstres side.. - Vi taler sammen. Jeg har haft møde med DF og der er en aftale med De Konservative, siger Niels Jørgen Pedersen som ikke kan genkende billedet af kaos, forvirring og kølige relationerne mellem de tre partier.. - Egentlig har jeg svært ved at finde ud af, hvad det er, der er gået galt. Har nogen stået med fornemmelse af, at der har været buler i relationerne, så er de jævnet ud. Vi er i dialog og holder møder.. Niels Jørgen Pedersen understreger, at hans tilgang er at få afdækket mulighederne for at skabe den bredest mulige konstituering - et mål, som også er kommet til udtryk fra flere andre partier.. Således erklærede Jens Kr. Yde, konservativ spidskandidat, sig forleden villig til at påtage sig rollen som den centrale figur for bestræbelserne for at skabe en bred konstituering.. - Jeg mener, at valgdagen vil vise, hvem der får rollen som den centrale figur, siger Niels Jørgen Pedersen og tilføjer, at han også har det rigtig godt med de fleste af dem, der stiller op.. Bredde med S og V. - Og som jeg hører tilkendegivelserne, vil alle kæmpe for den bredest mulige konstituering.. Når der tales ”bredde”, understreger han, at det kan blive svært at lave en bred konstituering uden at både Socialdemokratiet og Venstre er med.. - Men bredde er også at få K og DF med i en konstituering. Lytter vi til vælgerne er der klare ønsker om, at vi finder ud af at lave et bredt samarbejde. Også i lyset af det forløb, vi har været igennem. Ønskesituationen er, at vi laver konstitueringen efter et ordentligt forhandlingsforløb, men det kan også gå hurtigt, siger Niels Jørgen Pedersen.. Han understreger, at han vil gå efter borgmesterposten.. - Jeg har aldrig været en V- borgmesterkandidat, som ikke har gjort det. Men det skal ikke være for enhver pris. Min borgmesterpost skal hvile på et både bredt og solidt fundament..