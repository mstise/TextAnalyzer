EL lukker SF og ALT ind i varmen . AALBORG: Selvom hverken SF eller Alternativet blev valgt ind i det nye byråd, så får begge partiet måske alligevel noget at skulle have sagt i næste byrådsperiode.. Enhedslisten vil nemlig på baggrund af valgresultatet etablere et tættere samarbejde på venstrefløjen med de to partier og på den måde inddrage dem i byrådsarbejdet. Konkret skal det ske ved, at EL vil invitere SF og Alternativet til regelmæssige møder for at diskutere sager, som er oppe i byrådet samt diskutere fælles initiativer. . - Hvis de har nogle ting, som de gerne vil have taget op i byrådet, så vil vi gerne diskutere om, det er noget, som vi i givet fald kan hjælpe dem med at få gjort, siger Per Clausen. . Han mener, at et øget samarbejde kan lægge et maksimalt på det kommende socialdemokratiske flertal på 17 mandater i byrådet. - Hvis vi kan blive enige med dem om at tage nogle initiativer og rejse nogle krav, synspunkter og holdninger, så vil det alligevel få lidt større vægt, end hvis det kun var os, der sagde det. Og for deres synspunkt vil de få forstærket deres mulighed for at øve indflydelse, siger Per Clausen, der har et af partiets to mandater.. Spidskandidaten for Alternativet ved kommunalvalget i tirsdags var Anne-Dorrit Harris, og hun mener, at initiativet er godt.. ALT: Kanon ide. - Vi synes, at det er en kanon god ide, og det er virkeligt i Alternativets ånd med at arbejde på tværs og få noget mere borgerindflydelse, siger Anne-Dorrit Harris.. Hun tror også, at det kan give Alternativet noget indflydelse, selvom partiet ikke har fået et mandat i byrådet.. - Det tror jeg, og vi er også blevet tildelt nogle bestyrelsesposter, siger Anne-Dorrit Harris med henvisning til, at partiet via valgforbundet med S, EL, SF og Social Fælles Liste har fået tildelt bestyrelsesposter, som hun dog ikke vil sætte navn på, før listen er offentliggjort. . Hos SF, mener Jens Toft-Nielsen (S), at den slags dialog, som EL lægger op til, altid er glimrende.. - Men nu kan man sige, at det kun er SF og Alternativet, der er tilbage som reel opposition, set i forhold til at EL bliver det eneste røde støtteparti, men dialogen er altid godt, siger Jens Toft-Nielsen.. Han mener, at SF stadig kan få indflydelse via samarbejdet med Enhedslisten.. - Vi har ikke tænkt os at gå under radaren, men det skal da ikke være nogen hemmelighed, at det er en udfordring for partiforeningen, at vi ikke har nogen i byrådet i de næste fire år. Det er altid op ad bakke.. Jens Toft-Nielsen, som vælgerne sendte ud af byrådet ærgrer sig i øvrigt over, at valgforbundet med Socialdemokratiet har kostet partiet stemmer.. - Der var 2500 frie stemmer i vores valgforbund, og vi kom til at mangle 170 stemmer, og dem kunne vi ikke en gang få, så den der D’Hondts metode til at udregne, hvordan stemmerne skal gå, det gør enten skal det laves om, ellers kan jeg ikke forestille mig, at vi går i valgforbund med Socialdemokraterne igen på noget senere tidspunkt, siger Jens Toft-Nielsen. . Han tilføjer, at SF gik 0,9 procent tilbage, mens RV og EL gik henholdsvis 2 og 2,4 procent tilbage.. - Det siger mig, at noget rigtigt har vi gjort i forhold til, hvor SF bør ligge..