Netværket gjorde forskellen. Aalborg-sider torsdag. AALBORG: Efter et kanonvalg og to mandater ved sidste valg leverede tirsdag en afskedssalut til Radikale Venstres Daniel Nyboe Andersen, der i kampen om det ene mandat, der blev partiet til del, blev slået af partifællen i byrådet, Jørgen Hein.. Til trods for, at medlemsskab af byrådet siden 2006 de seneste fire år, vil han ikke betegne det som en stor overraskelse.. - Ved seneste valg fik vi det 2. mandat med det yderste af neglene, og det, at Socialdemokratiet får et afsindigt godt valg, og tillykke til S, går ud over mange, herunder os, forklarer Daniel Nyboe Andersen om situationen.. Partifælle med stærk base. Om det tabte slag om det radikale mandat forklarer han:. - Jørgen har en meget stærk base, masser af gamle venner og andre, han har haft langvarige relationer med, nærmest fra før, jeg blev født, hvilket understøttes af, at han fik rigtig mange stemmer i Hasseris, hvor han bor, mens jeg er mere afhængig af, hvordan det går partiet, siger Daniel Nyboe Andersen, der tilføjer, at de to partikolleger før valget havde talt om, at det ville blive et meget tæt løb.. Om det faktum at være blevet slået af partiets ”nye” medlem i byrådet, siger han.. - Den, der har fået flest stemmer, er den rette til at få pladsen.. Spurgt om, hvad han derudover vil savne ved byrådsarbejdet, siger han:. - Der er nogle mennesker og dele af byrådsarbejdet, jeg vil savne, mens alenlange dagsordner, man er nødt til at læse sent på aftenen og lange møder på ubekvemme tidspunkter ikke bliver et savn, siger det radikale byrådsmedlem, der også gerne havde været foruden, hvad han betegner som usaglige personangreb som konsekvens af det politiske arbejde.. Her få timer efter afgørelsens time har den radikale politiker ikke afgjort sin politiske fremtid, herunder opstilling til byrådsvalg eller folketingsvalg.. Pause på tre uger, måske tre år. - Måske holder jeg en pause fra politik på tre uger, måske varer det 30 år, siger han og tilføjer, at han har både en familie, sit private firma og formandsposten for Fokus Folkeoplysning at bruge tid på.. - Det er måske et spørgsmål, om jeg får tid til at engagere mig i politik igen, men det er jo også muligt at være det på et lavere niveau såsom i politiske organisationer og bruge fem timer ugentligt og ikke 65 som hidtil. Det er jo ikke sådan, at jeg holder op med at engagere mig i samfundet. . Mens løbet om det enlige mandat var tæt og Heins sejr måske ikke overraskende, havde denne ikke set muligheden for en rådmandspost komme. Da fordelingen af mandater på partier og de personlige stemmetal i nat var gjort op, stod han til sin egen store overraskelse med en rådmandspost i hånden.. Sundhed en mærkesag. Forud for konstitueringen i går gjorde Jørgen Hein sig håb om rådmandsposten for sundhed og kultur.. - Jeg går meget op i sundhed og forebyggelse. Vi skal have flere til at bevæge sig mere, og kultur handler jo om mental sundhed, siger 66-årige Jørgen Hein, tidligere uddannelseschef og forstander på Aalborg Handelsskole og leder af AaB College samt nuværende formand for Aalborg Atletik og Motion.. Som omtalt andet sted fik han rådmandsposten for ældre- og handicap-området.. At han med personlige 872 stemmer slog partiets spidskandidat med mere end 200 stemmer, tilskriver han delvist netop de mange ting, han har været involveret i.. - Jeg er ikke en markant politisk skikkelse, men de mange, der kender mig, ved, at jeg er én, man kan stole på, siger han og skynder sig at tilføje, at det ikke er udtryk for, at andre ikke er det samme.. En anden medvirkende faktor til sit betydende stemmetal tilskriver han sit arbejde i ældre- og handicapudvalget og skoleudvalget.. - Udvalgsarbejde belønnet. - Ved byrådsmøderne er jeg måske ikke den mest synlige, men det har jeg været i forbindelse med udvalgsarbejdet, hvilket nu er belønnet, siger Hein, der bemærker, at han trods sit partis tilbagegang som en af de eneste i byrådet stort set har bibeholdt sit personlige stemmetal fra forrige valg.. - Et resultat, jeg er stolt, meget stolt af, tilføjer han.. At Jørgen Hein, der stillede op til valget i 2013, fordi politik var en af de ting, ”han manglede at prøve”, opnår en rådmandspost, er en konsekvens af valgmatematikken, idet konstitueringen med den røde blok sikrer denne i alt 20 mandater. Og netop 20. mandat sikrer blokken en femte rådmandspost inklusiv borgmesterposten..