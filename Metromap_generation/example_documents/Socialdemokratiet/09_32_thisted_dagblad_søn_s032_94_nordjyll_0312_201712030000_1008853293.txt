S-formand i Region Sjælland på plads efter uenigheder. KØBENHAVN: Formanden for Region Sjælland kommer som ventet til at hedde Heino Knudsen (S). Det ligger fast lørdag, hvor Dansk Folkeparti har valgt igen at pege på socialdemokraten. Det skriver TV Øst. . DF indgik i første omgang i en bred konstituering med Heino Knudsen i spidsen, men trak sig fra aftalen efter uenigheder med Enhedslisten, der også var en del af konstitueringen. DF stejlede over, at Enhedslisten ville have bedre muligheder for at få halalkød og information på arabisk på regionens sygehuse. . Den endelige konstituering i Region Sjælland består nu af Socialdemokratiet, Dansk Folkeparti, Socialistisk Folkeparti og Liberal Alliance. /ritzau/.