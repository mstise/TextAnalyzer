S i Rebild Øst har fået ny formand . REBILD: Socialdemokratiet i Rebild Øst har fået ny formand. . På generalforsamlingen forleden ønskede Hanne Kock nemlig efter et mangeårigt virke som formand at træde tilbage, og André Ellegaard Jensen blev valgt til hendes efterfølger. . Hanne Kock fik overrakt en buket blomster af medlemmerne som tak for indsatsen.. - Hanne er organisatorisk unik - og vi håber på, at ånden, der er skabt i Rebild Øst, lever videre, lød nogle af ordene, der blev knyttet til formandsskiftet.. Hanne Kock fortsætter dog som menigt medlem af bestyrelsen, som det netop afgåede byrådsmedlem Henrik Christensen i øvrigt blev nyvalgt til. . Der var genvalg til bestyrelsesmedlemmerne Jesper Lunøe og Flemming Nørgaard. Til suppleanter blev Allan Rank, Ulla Jæger og Per Dahl valgt. . Som vanligt var der forinden også en stærk debat om de aktuelle politiske emner, både lokalt og nationalt.. Hanne Kock lagde i sin formandsberetning naturligt nok megen vægt på den netop overståede kommunale valgkamp og glædede sig over, at Rebild Øst kunne beholde et lokalt socialdemokratisk byrådsmedlem. . Selv om Henrik Christensen, Bælum, ikke genopstillede, lykkedes det nemlig Allan Jæger, Terndrup, at blive valgt ind. . Både Allan Jæger og den nyvalgte socialdemokratiske gruppeformand, Peter Hansen, Skørping, fortalte . om den første tid i byrådsarbejdet. Der var her enighed om at fortsætte den gode tone og samarbejde bredt i byrådet, ligesom der skal øget fokus på de socialdemokratiske mærkesager.. MF Bjarne Laustsen, Støvring, kom med oplæg til den landspolitiske del af debatten. Her fyldte det aktuelle udlændingeudspil meget, men der var også plads til at drøfte emner som arbejdsmarked, uddannelse og velfærd. .