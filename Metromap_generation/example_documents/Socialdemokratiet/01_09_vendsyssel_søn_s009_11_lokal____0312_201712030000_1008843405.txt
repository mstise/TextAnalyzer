Valgdrama med happy     end. ÅLBÆK: Hvor mange personlige stemmer mon jeg får? Den tanke gjorde 44-årige Bjarke Dyhr Lynnerup fra Ålbæk sig som alle andre, der stiller op for første gang.  Han er socialdemokrat og fik langt flere end de 30 personlige stemmer, han havde troet. 86 blev det til. Og han kan om nogen skrive under på, at alle stemmer tæller. For efter nogle dramatiske dage efter valget 21. november kan han nu kalde sig byrådsmedlem. Han sidder på det 18. og sidste mandat til Socialdemokraterne. Han fik en stemme mere end Claus Henrik Nedermark, som torsdag da stemmerne blev talt for tredje gang havde fået en personlig stemme, hvor der var sat kryds ved ham og Birgit Hansen. Den stemme skulle efter reglerne så tælle som en stemme på partiet. De to havde forinden været ude i en lodtrækning på grund af stemmelighed, som Bjarke Dyhr Lynnerup tabte.. - Da jeg efter lodtrækningen var ude, holdt Socialdemokraterne møde, og jeg valgte at tage med. Det var en god beslutning. Selvom jeg var skuffet. For da vi stod og sang alle sammen, følte jeg mig som et del af fællesskabet, og kunne glæde mig over partiets flotte fremgang.. Torsdag blev han så glædeligt overrasket. Nu var han inde i byrådet, og skal fra nytår sidde i Arbejdsmarkedsudvalget, Kultur- og Fritidsudvalget og Distriktsudvalget.. Bjarke Dyhr Lynnerup arbejder som fængselsbetjent på Kragskovhede og er uddannet lærer. Han er født og opvokset i Ålbæk. Han har altid født sig knyttet til Socialdemokratiet og fagbevægelsen, blandt andet gennem hans mor Grethe Lynnerup, som var valgt som tillidsrepræsentant. Men også en anden kvinde har påvirket hans politiske ståsted,. - En af mine bedste venner, Martin, er søn af Birthe Marie Pilgaard, som pludselig døde i april 2012, men som nåede at stille op til valget som spidskandidat for Socialdemokratiet til valget i 2013.. - Hjemme hos Martin kunne vi sidde på terrassen, grille og tale om emner som solidaritet, og at alle mennesker er lige, husker han.. Som 27-årig meldte han sig ind i Socialdemokratiet, og har vidst, at han en dag ville arbejde med politik. . Og nu er drømmen blevet til virkelighed..