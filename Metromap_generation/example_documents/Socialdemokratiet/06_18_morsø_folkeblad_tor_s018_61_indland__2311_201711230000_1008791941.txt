Fintælling giver mandat til 87-årig. HØRSHOLM: I Hørsholm er 87-årige Fritz Reuther blev valgt ind i kommunalbestyrelsen for Venstre.. Den første optælling i Hørsholm gav Venstre fire mandater, og for 87-årige Fritz Reuther så det ikke ud til, at hans 136 personlige stemmer rakte til en plads blandt de fire.. Men en fintælling har flyttet et mandat fra Konservative til Venstre. Og dermed skal Fritz Reuther de næste fire år være medlem af kommunalbestyrelsen.. Det skriver Lokalavisen i Hørsholm.. Valget var første gang, den 87-årige stillede op. Han tog det 19. og sidste mandat. Det 18. og næstsidste mandat gik til 19-årige Marcus Guldager fra Socialdemokraterne.. Han stod som nummer tre ud af tre på den socialdemokratiske liste i Hørsholm. Partiet fik hele pladen fuld med tre mandater i byrådet.. Fintællingen ændrer ikke ved konstitueringen i kommunen. Her har den konservative borgmester fået Radikale Venstres og Socialdemokratiets støtte. Og det flyttede mandat rokker ikke ved de tre partiers flertal.. /ritzau/.