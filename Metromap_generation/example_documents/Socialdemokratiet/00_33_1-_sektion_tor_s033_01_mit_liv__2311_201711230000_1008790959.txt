Fischer: Vi er blevet røvrendt. REBILD: - Vi er blevet røvrendt for at sige det med et grimt ord. . Så kontant er udmeldingen fra Venstres spidskandidat Gert Fischer oven på en dramatisk valgnat i Stubhuset i Støvring, hvor Radikales Leon Sebbelin sikrede sig fire år mere i borgmesterstolen med støtte fra blandt andre Dansk Folkeparti.. Dagen derpå beskylder både Venstre og Den Sociale Fællesliste DF’s Tommy Degn for at løbe fra en aftale mellem de tre lister. .  I lang tid så det nemlig ud til, at de tre kunne hive sejren hjem. Men efter de personlige stemmetal var klar over midnat, sluttede Tommy Degn sig pludseligt til forhandlingerne med Radikale Venstre, De Konservative og Socialdemokratiet. . - Vi står stadigvæk uforstående overfor, hvad der skete. Vi havde givet hinanden håndslag på en aftale, og vi var alle tre enige om, at vores ubetingede mål var en konstituering så bred som mulig. Og det ved Tommy også godt. Vi var klar til at invitere de øvrige partier ind, men da vi afventede de personlige stemmer, kom Tommy ikke tilbage, siger Gert Fischer. . Også Den Sociale Fællesliste beskylder Tommy Degn for uærligt spil:. - Tommy havde lovet sig væk på forhånd til Konservative og Radikale. Han har spillet skuespil hele aftenen, siger Allan Busk.. - Vi har ikke haft noget oprør. Tommy Degn selv bekræfter, at partiet i løbet af valgaftenen nåede frem til en aftale med Den Sociale Fællesliste og Venstre.. - Da jeg kom ud efter at have lavet aftalen med Den Sociale Fællesliste og Venstre, hørte jeg et åbent oprør i Den Sociale Fællesliste, om de overhovedet skulle pege på Gert Fischer. Derfor blev jeg utryg ved, om aftalen med dem kunne holde og gik ind til de andre, siger han. . At der skulle være oprør i Den Sociale Fællesliste møder hovedrysten hos listens spidskandidat Allan Busk.. - Det er den største røverhistorie, jeg nogensinde har hørt. Der var da selvfølgelig nogen, der havde forskellige holdninger, som blev drøftet, men at vi har skændtes, og at det skulle have været oprør - det passer simpelthen ikke. Det er helt fair, at man søger efter mest mulig indflydelse, men man skal være ærlig omkring, hvad det er, der er sket, siger Allan Busk.. Tommy Degn (DF) måtte i løbet af onsdagen forholde sig til rygter om uro i partiets bagland oven på konstitueringsaftalen med Radikale Venstre, De Konservative og Socialdemokratiet, der lige netop samler de nødvendige 13 mandater.. - Jeg ved ikke, hvor de rygter kommer fra. Jeg kan bare sige, at jeg har fået ros i dag for ikke at pege på Gert Fischer. Og så kan jeg også afkræfte det rygte om, at der skulle være kommet kritik fra vores gruppe på Christiansborg. De blander sig ikke i vores konstitueringer lokalt, siger Tommy Degn.. Mål om 500 personlige . Hos Venstre glæder man sig over udsigten til flere stole i byrådet. Partiet sikrede sig otte mandater - på trods af en lille tilbagegang på lidt over 100 stemmer og det faktum, at spidskandidat Gert Fischer mistede mere end halvdelen af sine personlige stemmer fra sidste valg.. - Når man ser bort fra borgmesterposten, har vi jo haft et kanonvalg. Jeg er bare ærgerlig over, at der nu laves så smalt et samarbejde. Det er ikke godt for den periode, vi går i gang med. Den kommer til at ligne den, vi lige har haft, siger Gert Fischer.. - Jeg nærer da et stille håb om, at Tommy (Degn red.) får sovet på det her, besinder sig lidt og medgiver, at det er noget smalt, tilføjer Gert Fischer, der denne gang må nøjes med 421 personlige stemmer mod 1043 for fire år siden. . - Mit mål var at nå de 500 personlige stemmer. Det lykkedes så ikke helt, men det er tæt på, siger Gert Fischer.. Til gengæld har 1038 sat deres kryds ved Fischers partifælle Jeppe Ugilt, der ender i top tre i kampen om de personlige stemmer - kun overgået af borgmester Leon Sebbelins 1089 personlige stemmer, mens Allan Busk, Den Sociale Fællesliste, med 1776 personlige stemmer slog sin egen rekord fra sidste valg, hvor 1573 havde sat deres kryds ud for hans navn. . - Det er et resultat af den strategi, vi har lagt. Vi har satset på at promovere vores nye, yngre kandidater - heriblandt Jeppe, der har kunnet trække stemmer fra hele kommunen, siger Venstres Gert Fischer..