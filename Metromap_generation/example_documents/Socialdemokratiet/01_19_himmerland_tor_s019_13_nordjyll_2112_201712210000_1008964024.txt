kommunekontaktråd. Der er fem kommunekontaktråd i landet - ét pr. region. De er det regionale led i Kommunernes Landsforenings organisation, hvor man fastsætter fælles retningslinjer og koordinerer kommunernes regionalpolitiske indsats.. Sammensætningen af det enkelte kommunekontaktråd skal svare til stemmernes fordeling ved det seneste kommunalvalg. Borgmestrene er fødte medlemmer, og de resterende pladser ”fyldes op” med menige byrådsmedlemmer, så rådet samlet set - altså inklusiv borgmestrene - har en politisk fordeling, der så godt som muligt matcher det politiske landskab. . Ifølge KL’s regler må et kommunekontaktråd maksimalt have dobbelt så mange medlemmer, som der er kommuner i regionen. I Nordjylland vil det sige, at der højst må være 22 medlemmer. I de kommende fire år bliver der netop 22 medlemmer. Nogle partier får lidt færre pladser, end deres stemmeandel tilsiger, fordi rådet - udover maksimumsgrænsen på 22 - skal opfylde en række andre betingelser. En af dem er, at partier, der har fået indvalgt medlemmer i mindst én kommunalbestyrelse og på regionalt niveau har fået mindst 2 pct. af de afgivne stemmer, skal have mindst et medlem i kommunekontaktrådet. . Liberal Alliance var så tæt på af den grund at få en plads, som man kan være, men det glippede: Partiet fik 1,99 pct. af alle stemmer (og et medlem valgt, i Thisted). Det var lige akkurat ikke nok.. Omvendt fik Radikale Venstre - der fik 2,39 pct. af alle stemmer i Nordjylland - en enkelt plads. Den var de sikret uanset stemmeandel, fordi borgmestre forlods er sikret plads i rådet.. De 22 pladser i det nye kommunekontaktråd i Nordjylland fordeles sådan:. Socialdemokratiet 8 medlemmer (heraf 4 borgmestre).. Radikale Venstre 1 medlem (som er borgmester!).. Konservative 2 medlemmer.. SF 1 medlem.. Dansk Folkeparti 2 medlemmer (heraf 1 borgmester).. Venstre 6 medlemmer (heraf 5 borgmestre).. Enhedslisten 1 medlem.. Lokallister 1 medlem. . Posten som formand for kommunekontaktrådet udløser et årligt vederlag på ca. 211.000 kr. Næstformandsposten honoreres med ca. 64.000 kr. årligt.. Kilde: KL.