Demokrati ikke selvfølge. VALG: Regionerne styres af et politisk valgt regionsråd - derfor stiller jeg op til valg. Du kan stemme på mig eller på en af de andre kandidater - alt efter dine holdninger og efter hvilke lokale politiske beslutninger, du synes der skal tages i de kommende år. Det er en del af demokratiet.. Jeg synes, at det er vigtigt, at vi som borgere i den nordjyske landsdel har indflydelse på fællesskabets penge. Direkte indflydelse gennem folkevalgte nordjyder – på hvordan vores sygehuse, vores psykiatri og vores regions udvikling skal være.. For vores landsdel og for nordjyske borgere er det slet ikke ønskeligt, at tingene styres fra Slotsholmen eller andre indirekte udpegede instanser, derfor har regionerne en stor betydning. . Demokrati er ikke en selvfølge, det skal vi kæmpe for. Socialdemokratiet vil regionerne, og vil fastholde regioner med demokratisk styre. Vi har opnået rigtig gode resultater og jeg vil arbejde for, at vi fortsat kan sætte et godt nordjysk præg på vores sundhed og vores landsdel. I valgkampen er der udkæmpet mange diskussioner, det er et sundt og godt tegn på et levende og aktivt demokrati. Lad os styrke det, men lad os også være i stand til at samarbejde på tværs af partier når valget er over. . Det har vi altid været gode til og det vil jeg forsat gerne bidrage til og være garant for i Regionsrådet - til gavn for Nordjylland. .