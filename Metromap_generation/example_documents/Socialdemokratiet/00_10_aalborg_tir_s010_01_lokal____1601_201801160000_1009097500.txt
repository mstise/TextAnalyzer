Kritik af Kastrup for  ikke at give plads. AALBORG: Venstre kritiserer borgmester Thomas Kastrup-Larsen (S) for ikke at ville leve op til løfterne om om et bredt samarbejde i byrådet efter valget, hvor S som bekendt fik absolut flertal. . Kritikken skyldes, at Venstre ikke har fået en plads i erhvervsrådet. Her har borgmesteren rådet over fem politiske pladser, hvor han og de to S-rådmænd, familie- og beskæftigelsesrådmand Mai-Britt Iversen og by og landskabsrådmand Hans Henrik Henriksen er fødte medlemmer. . De to sidste pladser har borgmesteren valgt at give til partifællerne Lasse Frimand Jensen og Lisbeth Lauritsen. V mener ikke, at det er et tegn på vilje til samarbejde, at borgmesteren prioriterer på den måde.. - Vi synes, at der er mange steder, hvor han har glemt, at der er noget, der hedder samarbejde med hensyn til, fordeling af poster, siger Carsten Kristensen.. Han mener, at borgmesteren burde have tildelt Venstre en plads i erhvervsrådet i samarbejdets navn.. - Der er to ekstra poster, og der mener vi godt, at han kunne have givet den ene af dem til os, i stedet for at give to pladser til hans egne. Kontakten til erhvervslivet er jo vigtig for os, siger Carsten Kristensen.. Han erkender dog, at det er borgmesterens ret at prioritere pladserne til S. . - Jo, men man kan jo prøve at gå til Frederikshavn og se, hvad Birgit Hansen har gjort. Hun har sagt, at hun vil det brede samarbejde, og hun deler nogle poster ud til den anden fløj, siger Carsten Kristensen. . V mener ikke, at borgmesteren har gjort som lovet. . Godt samarbejde . - Det synes jeg ikke. Han kunne godt have sat sig ned og sagt, hvad er vigtigt for Venstre, og vi vil godt have et godt samarbejde fremadrettet. . Carsten Kristensen har dog alligevel fået en plads i erhvervsrådet, hvilket skyldes, at han er blevet valgt af de lokale erhvervsforeninger i kommunen.. Thomas Kastrup-Larsen afviser kritikken.. Klar med forslag. - Konstitueringen er jo faldet ud, som den er, og det gør jo, at de poster er tilfaldet Socialdemokratiet. Men jeg vil sådan set lægge op til, at vi i erhvervsrådet skal have en drøftelse af, om vi ikke skal have nogen repræsentanter fra den anden side af byrådet ind i erhvervsrådet, når vi står i den her situation, siger Thomas Kastrup-Larsen. . Han siger om baggrunden for forslaget.. - Jeg synes ikke, at vi kan have et erhvervsråd, hvor vi ikke har repræsentanter fra den blå side, så derfor synes jeg, at det vil være oplagt at få suppleret et par stykker ind for at få det til at gå op i en højere enhed.. Borgmesteren understreger, at en udvidelse er erhvervsrådets afgørelse. . - Jeg kan ikke på forhånd gå ud og love et par pladser til den borgerlige side, det bliver jeg nødt til at drøfte med de andre repræsentanter i erhvervsrådet. . Han undrer sig over kritikken.. V kunne selv have valgt. - Jeg vil melde hus forbi, siger borgmesteren, der peger på, at Venstre kunne have valgt posten som by og landskabsrådmand, hvilket ville have udløst en plads i erhvervsrådet. . Med hensyn til om borgmesteren ikke også blot kunne have givet Venstre en plads i det brede samarbejdes navn, siger borgmesteren:. - Jo, men man kan jo også vælge at sige, at lad os lægge op til, at vi får nogle flere ind, så det hele går op i en højere enhed. . S: Vi har delt ud . Borgmesteren peger i øvrigt på, at den røde blok har givet pladser til V, når de har henvendt sig. Han nævner bl.a. pladser i bestyrelsen hos Nibe Lystbådehavn og 4. Maj Kollegiet.. - Der har ikke været nogen fra blå side, der har kontaktet mig og sagt, at vi egentlig gerne vil have nogen pladser i erhvervsrådet. Det kunne være, at Carsten i stedet for at gå i pressen skulle henvende sig til mig, så kunne vi tage en snak om det, siger Thomas Kastrup-Larsen. .