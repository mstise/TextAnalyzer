Vennerne kom til Jelveds  jubilæum. KØBENHAVN: Tidligere økonomiminister og kulturminister Marianne Jelved (RV) roste den tværpolitiske tradition i Danmark som noget enestående i verden, da hun fredag fejrede sine 30 år som folketingsmedlem. . I andre lande måber de, når danske politikere fra forskellige partier går ud for at spise sammen ved interna- tionale møder, fortalte hun. Hun gik fast ud med den konservative Hans Engell og Venstres Ivar Hansen. I samme ånd blev det nationale kompromis til om Europapolitikken.. Ved hendes egen recep- tion i Christiansborg-sidebygningen Provianthuset var det imidlertid svært at få øje på andre end repræsentanter fra Socialdemokratiet, SF og Alternativet. . Det var til gengæld prominente folk som de to tidligere partiledere og udenrigsministre Mogens Lykketoft og Holger K. Nielsen og nuværende partileder Uffe Elbæk, tidligere radikal kulturminister. Lederen af Liberal Alliance, Anders Samuelsen, som også er vokset op hos Radikale Venstre, var ikke med. . Den radikale leder, Morten Østergaard, roste Jelved for i sin tid som partileder at have skiftet det radikale image fra at være håndsæbe til at være håndtaske. Han kaldte hende lige så stærk og god som den ligeledes 70-årige Pippi Langstrømpe, som hun fik en dukke af.. Et par håndfulde radikale nordjyske tillidsfolk og kandidater var mødt op for at fejre det nordjyske folketingsmedlem. Selv sagde Jelved, at ”nordjyderne kommer man aldrig uden om”. . Hun fortalte om sit første valgmøde i Hirtshals. Det var med 150 fiskere. Første spørgsmål var: ”Hvad skal sådan en københavner her?”. - Så sagde jeg - det kom fra himlen eller Grundtvig - vendelboerne bestemmer selv, hvor de sætter deres kryds. Alle fiskerne rettede sig. Jeg fik aldrig spørgs- målet igen, sagde Jelved.. Mens en del nulevende politikere var fraværende ved receptionen, havde den deltagelse af N.F.S. Grundtvig, præst, digter og politiker i 1800-tallet - eller nogen, der var forklædt som ham. Han var iført langt skæg og medbragte en en stor bog, hvor der stod ”Råb lavere, lyt højere”..