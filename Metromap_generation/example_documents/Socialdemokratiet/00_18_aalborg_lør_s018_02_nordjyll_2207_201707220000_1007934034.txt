Engell: Flere politielever er et dyrt krav. INDLAND: Der er ingen gratis omgang med flere politielever, som støttes af et politisk flertal. Partierne må vise, hvor de vil skaffe pengene, før Finansministeriet nikker til forslaget. . Det siger politisk kommentator Hans Engell.. - Den største forhindring vil være Finansministeriet. Det kommer til at koste rigtig mange penge. Der er i forvejen hårdt pres på finansloven. Partierne har stillet i udsigt, at Forsvaret skal øges med milliarder, siger Hans Engell.. - Der skal også findes penge til skattelettelser. Problemet er, om man kan finde nok unge, kvalificerede elever. Men det absolutte hovedproblem er: Hvor finder man pengene?. Dansk Folkepartis retsordfører, Peter Kofod Poulsen, kræver markant flere politielever næste år.. Opfordringen støttes af Venstres retsordfører, Preben Bang Henriksen, Socialdemokratiet og Konservative, der dog ikke vil sætte et konkret tal på.. - Ingen af partierne har haft fem flade øre med. Ingen af dem har sagt: Så finder vi besparelser her og her og her, siger Hans Engell.. Han peger på, at politiet et presset. Betjente kontrollerer grænsen, bekæmper bander, forebygger cyberkriminalitet, anholder tiggere og forebygger indbrud..  Politiskolen optager normalt 400 elever årligt. Sidste år var det 600, og i år venter Rigspoliti 744 nye politielever. Betjentenes formand Claus Oxfeldt kræver 1200 nye politielever hvert år.. Flere politielever bliver et tema ved finansloven. I efteråret skal regeringen også forhandle skat og pension med Dansk Folkeparti og et flerårigt forsvarlig med flere partier.. - (Finansminister) Kristian Jensen får noget af en opgave med de ønskesedler, der indløber fra partierne. Men det er umuligt for borgerlige partier ikke at følge Dansk Folkeparti om politistyrken, siger Hans Engell./ritzau/.