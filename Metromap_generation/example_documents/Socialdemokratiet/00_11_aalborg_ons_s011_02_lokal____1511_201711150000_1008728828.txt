Placeringen af milliarder sat i søgelyset . AALBORG: Dansk Folkeparti og Liberal Alliance var alene om at stemme imod, mens Venstre og De Konservative forekom lunkne i deres tilslutning, da byrådet valgte at støtte idéen om, at der laves forslag til justering af Aalborg Kommunes politik med henblik på at ”sikre fossilfrie investeringer og skabe overensstemmelse med relevante FN-resolutioner vedrørende investeringer i virksomheder, der har aktiviteter i besatte områder”.. Som led i udarbejdelsen af forslaget skal anerkendte definitioner på ”fossilfrie investeringer samt relevante FN-resolutioner i besatte områder” beskrives.. Sundheds- og kulturrådmand Mads Duedahl (V) begrundede partiets tilslutning således:. - Vi kan godt tænke os at blive klogere på og informeret om, hvad der ligger i forslaget. Det kunne endda være, at endnu mere fokus på fossilfrie investeringer havde afholdt os fra at investere i Nordjyllandsværket, konstaterede han.. - Fjeder skal holdes spændt. Forinden havde Jens Toft-Nielsen fra SF, stiller af forslaget sammen med Enhedslisten, Socialdemokratiet og Radikale Venstre, i sin argumentation for forslaget kaldt det vigtigt, at kommunen hele tiden holder den fjeder, der handler om at opføre sig ordentligt i forhold til verden omkring, spændt, idet han henviste til, at kommunen i forvejen har en politik i forhold til eksempelvis våbenproduktion samt har vedtaget ikke at arbejde med virksomheder i skattely.. - Det her er et yderligere trin i retning af at gøre os bedre til at undgå at overtræde nogle ting, vi ikke bør overtræde.. Enhedslistens gruppeformand Per Clausen anså tanken om at undlade investeringer i virksomheder i den fossile industri (eksempelvis kul og olie, red.) for at hænge fint sammen med byrådets beslutning om overgang til fossilfri varmeproduktion.. Samtidig glædede han sig over en tilsyneladende bred opbakning til, at man skal følge de FN-resolutioner, som uomtvisteligt slår fast, at (Israels, red.) besættelse af Vestbredden er i strid med folkeretten.. K: Handler om at blive klogere. Ældre- og handicaprådmand Thomas Krarup (K) kunne bakke forslaget op, hvilket han begrundede med, at det dybest set blot handlede om at blive klogere.. Samtidig mindede han om, at boykot af Israel fra kommunens side vil indebære, at kommunen eksempel ikke kan indkøbe de IPads, byrådets medlemmer er udstyret med, idet israelske patenter indgår i teknologien.. LA: Penge retur til borgerne. LA’s Hans Peter Beck undrede sig over kommunens behov for en investeringspolitik, idet han fandt, at de penge, der måtte være til overs i kommunekassen, i stedet burde gives tilbage til borgerne. . Samtidig mente han at kunne læse mellem linjerne i forslaget, at det drevet af Per Clausen handler om en boykot af Israel, hvilket fik LA’eren til at afslå at støtte forslaget, idet han erklærede ikke at have noget imod Israel.. Såvel borgmester Thomas Kastrup-Larsen som miljø- og energirådmand Lasse Olsen fastslog, at sagen ikke handlede om investeringsmæssigt at forholde sig til selve Israel, men til de besatte områder. Sidstnævnte anså heller ikke idéen om at returnere pengene til borgerne for god, idet kommunen er nødt til at have midler at trække på ved store investeringer i eksempelvis +Bus.. DF’s Kristoffer Hjort Storm betegnede forslaget som symbolpolitik lige før valget og som udtryk for Enhedslistens forsøg på at træde på Israel igen.. - Som udgangspunkt har vi ikke noget imod Israel i Dansk Folkeparti, og derfor kan vi ikke støtte forslaget.. V-tvivl om, hvad det føre til. Venstres borgmesterkandidat Tina French Nielsen lagde dog politisk afstand til forslaget ved at udtrykke tvivl om, hvor det bærer hen.. - Inden mine gode venner i DF og LA tror, vi er hoppet på Per Clausens galej, vil jeg gøre opmærksom på, at det er en orientering og en drøftelse af, hvordan vi forholder os til det her. At vi skal følge nogle resolutioner, er logik. Lad os prøve at se kigge på det, men jeg har svært ved at se, hvordan det kan blive til rigtig politik.. Undervejs i debatten oplyste Kastrup-Larsen, at kommunen har cirka tre milliarder kroner stående i aktier og obligationer..