Den lille mands forsvarer?. DANSK FOLKEPARTI: Med det officielle formål at give ”almindelige mennesker” mulighed for at investere i erhvervslivet fik erhvervsminister Brian Mikkelsen i november DF - og Radikale Venstre! - med på en erhvervspakke.. Ministeren gik så vidt som til at mene, at de nævnte ”almindelige mennesker” ville kunne få råd til at ”købe en lækker Lamborghini”. Så vidt jeg forstår, er der tale om en ret dyr italiensk sportsvogn. Reaktionen medførte, at Mikkelsen hurtigt trak i land.   . Nu viser beregninger, at reaktionen var velbegrundet.  Erhvervspakken vil nemlig for ca. 90 pct. af skatteyderne maksimalt betyde en skattelettelse på mindre end 200 kr.  Og det får man næppe meget Lamborghini for..  Men deres 1000 rigeste landsmænd vil kunne barbere 80.0000 af deres årlige skattebetaling.  Da Information bad Brian Mikkelsen om en samtale, afviste han.  . Men fhv. overvismand, professor i økonomi ved Aarhus Universitet Torben M. Andersen udtalte (7.12.) til avisen, at Erhvervspakken vil øge den økonomiske ulighed ”meget markant”.  Og Socialdemokratiets finansordfører Benny Engelbrecht konstaterede sammesteds, at VLAK-regeringen på denne måde ”sniger top-skattelettelser ind ad bagdøren”.  . Som sagt sker det med støtte fra såvel DF som Radikale - DF plejer jo ellers at stille sig frem som ”den lille mands” forsvarer.  . Oveni Erhvervspakken foreslår VLAK-regeringen i finanslovsforslaget for 2018 - og støttet af DF - at afskaffe skatten på arbejdsgiverbetalt telefon. Det gavner de 70 pct. af skatteyderne med høje indkomster mod kun tre pct. af gruppen med lave indkomster. Det kommer til at koste ca. 700 mio. Ligeledes foreslår regeringen - med støtte af DF - at fjerne den såkaldte Udligningsskat af pensions-udbetalinger. Sidste år betalte ca. 37.000 en sådan skat. Af dem tilhørte ca. 31.000 de 20 pct. rigeste.  Det kommer til at koste ca. 150 mio. kr.  . På grundlag af et særligt pres fra DF indgår det i finanslovsforslaget for 2018, at håndværker-fradraget (BoligJob-ordningen) gøres permanent.  . Det anvendes langt overvejende af de velbeslåede, nemlig af 37 pct. af dem, der tjener over 700.000 pr. år.  Det kommer til at koste knapt en halv mia. Selv den liberalistiske tænketank Cepos mener, at fortsættelsen af dette håndværker-fradrag er unødvendigt.  . Bo Sandemann, professor i økonomi ved Aarhus Universitet, udtaler: ”Der er in. gen tvivl om, at de tre her nævnte elementer i overvejende grad gavner folk med høje indkomster” (Jyllands-Posten 11.12.).  Men DF plejer jo at fremstille sig selv som ”den lille mands parti”. Kan man ikke regne med, hvad DF siger?  Nej!   . Jeg véd godt, at Cepos altid omtaler sig selv som ”en liberal tænketank”. Af denne tænketanks statutterne fremgår det imidlertid, at man ønsker ”en begrænset statsmagt”, en ”begrænset ... støtte fra det offentlige til befolkningen. … fri konkurrence og frie markeder”. Og det har jo ikke noget at gøre med det at være liberal - dvs. at være fri- eller storsindet.  . Det har derimod noget at gøre med den liberalistiske tanke om de frie (markeds)kræfters frie spil, vind eller forsvind, den stærkes ret, sin egen lykkes smed, mindre stat og mere privat osv.  . Men liberalisterne kan ikke lide at blive kaldt liberalister, og det retter alle medier sig føjeligt efter. .