Nordjysk udløber. RIGSPOLITICHEFEN: Balladen om rigspolitichefen, som beskyldes for at have underdrevet bandekrigens farlighed, har en nordjysk udløber. Også her har politiets ledere skåret i bemandingen og samtidig hævdet at kunne varetage den offentlige sikkerhed.. Derpå har der i sommer været indbrudsbølge på indbrudsbølge i Nordjylland og senest et brutalt og pt. uopklaret drab.. Dette er ikke en kritik af de menige betjente, men i Dansk Folkeparti har vi længe advaret om, at Nordjyllands Politi ikke bør underdrive omfanget af kriminaliteten, herunder den der begås af folk med islamisk kulturbaggrund.. Eksempelvis skulle der gå næsten fire måneder, før politicheferne, inklusive den nye politidirektør Anne Marie Roum Svendsen, ganske modvilligt fortalte offentligheden om massevoldtægten af en ung dansk kvinde på asylhotellet i Aalborg i februar 2017.. I lang tid kunne to af de mistænkte mænd færdes frit rundt, selvom sagen blev hurtigt opklaret, idet der var dna-beviser.. Hemmelighedskræmmeriet skaber utryghed, og politiets underdrivelser misbruges nu af Venstre. Således kritiserede Jakob Ellemann-Jensen 05-08 rigspolitichefen for ikke at fortælle sandheden om bandekrigen til politikerne.. Ellemanns påstand er måske rigtig. . Men både Venstre og Socialdemokratiet har haft magten i de seneste regeringer og kan derfor ikke frifinde sig selv for politiets problemer. Det er på tide, at både politidirektører og politiske partier begynder at lytte til Dansk Folkepartis løsningsforslag..