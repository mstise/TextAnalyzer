Optimisme. AKUTLÆGER: Man fornemmer, det lakker mod valg, når hele tre socialdemokratiske politikere i samme læserbrev lægger diskret afstand til egen partipolitik.. Folketingsmedlem Rasmus Prehn (S), Hjørring-borgmester Arne Boelt (S) og regionsrådsmedlem Pernille Buhelt (S) skrev således 19-09 om, at der skal være akutlægeberedskab efter 1. januar. Det kan jeg som kandidat for Dansk Folkeparti sagtens tilslutte mig.. Men det må samtidig konstateres, at det var i Socialdemokratiets regeringsperiode og med Prehn i Folketinget, at Vendsyssel blev udeladt som hjemsted for en akuthelikopter i 2013. . På samme måde er det nuværende ambulanceberedskab et resultat af en måske mindre heldig forhandling under ledelse af Socialdemokratiet i Region Nordjylland. Det kan gøres bedre, og der er grund til optimisme.  Det plejer nemlig at være godt, når DF og S går sammen om at hindre VLAK i flere besparelser..