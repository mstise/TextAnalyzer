S kunne 
selv have gjort noget. ERHVERVSSKOLER: Jeg kan kun give Simon Kollerup (S) ret, når han (19.12.) skriver, at velfungerende uddannelser, som erhvervsuddannelserne er selve fundamentet for vores velfærdssamfund. Vi har brug for faglært arbejdskraft, og derfor er Dansk Folkeparti og regeringen godt i gang med initiativer, der skal gøre det mere attraktivt for de unge at vælge en erhvervsuddannelse. Eksempelvis gennem erhvervspraktik i 7. og 8. klasse, praksisfaglig uddannelsesparathedsvurdering og en ny forberedende grunduddannelse (FGU), der skal gøre flere parate til en erhvervsuddannelse. . Men det er tilsyneladende ikke godt nok for Simon Kollerup, der kritiserer, at erhvervsuddannelserne næste år skal spare 100 mio. kr. . Det forstår jeg sådan set godt. . Men det er dog værd at nævne, at regeringen i udgangspunktet havde lagt op til en langt større besparelse og, at der med den finanslov, som DF og regeringen har forhandlet på plads, sløjfes besparelser for 170 mio. kr. . Det er immervæk også en sjat, og der kan ikke være tvivl om, at erhvervsuddannelserne havde været langt hårdere spændt for uden de 170 mio. kr.. Simon Kollerup langer også ud efter omprioriteringsbidraget, som han mener udhuler erhvervsuddannelserne, når de skal effektivisere for to pct. om året. . Her vil jeg gerne tilføje, at vi for så vidt er enige om, at omprioriteringsbidraget på sigt skal afskaffes. . Alle kan selvfølgelig gøre tingene mere effektivt – også erhvervsuddannelserne – men på sigt er det uholdbart. . Derfor ønsker DF, at det årlige to-procents sparekrav på uddannelsesområdet fjernes. Ligesom vi har gjort på sundhedsområdet. . Jeg kan dog afslutningsvist minde Simon Kollerup om, at Socialdemokratiet selv havde muligheden for at fjerne omprioriteringsbidraget på to pct., da de senest selv sad i regeringen. Det ønskede man åbenbart ikke dengang. .