Kong Knud vippet  af tronen. VESTHIMMERLAND: Det bliver Venstremanden Per Bach Laursen, der indtager borgmesterstolen i Vesthimmerlands Kommune og skubber den konservative Knud Kristensen af tronen.. Med otte mandater blev Venstre i aftes det største parti, mens socialdemokraterne og de konservative hver får syv mandater i det nye byråd, der indtager byrådssalen i det nye rådhus i Aars efter nytår.. Knud Kristensen har siddet i borgmesterstolen i otte år i Vesthimmerlands Kommune. Men det seneste år har været et hårdt år for ham. . Den megen blæst omkring borgmesteren og hans sager om inhabilitet betød, at hans troværdighed kom til at lide et knæk. . De andre partier i byrådet vendte ham og de konservative ryggen. Og i går også mange vælgere.. De konservative og Knud Kristensen stod forud for valget isoleret - da der skulle laves valgforbund. Ingen andre partier ville lege med de konservative, så længe Knud Kristensen stod i spidsen. . - Jeg vil ikke lægge skjul på, at jeg gerne ser en meget bred konstitueringsaftale - også med de konservative. Men det skal være uden Knud Kristensen, lød det i aftes fra Per Bach Laursen, som dermed slog fast, at de konservative måtte sætte andre ind end Knud Kristensen, hvis de ville lege med. . - Vi har bare mistet tilliden til Knud Kristensen, længere er den ikke, sagde Per Bach Laursen, inden han gik ind i lokalet i messecentret, hvor alle partierne - bortset fra de konservative - gik i gang med at forhandle omkring posterne.. Palle behersket. Trods valgets flotteste fremgang var det en behersket Palle Jensen, socialdemokratisk spidskandidat, der modtog vælgernes store opbakning.. En fremgang på tre mandater gør pludselig Socialdemokratiet til byrådets næststørste parti sammen med de konservative. . Palle Jensen kan se frem til en post som viceborgmester.. - Jeg er selvfølgelig meget glad for fremgangen og den tillid, som vælgerne viser os. Men vi må jo også konstatere, at der er et klart borgerligt flertal i Vesthimmerlands byråd, så jeg ved ikke, hvor meget vi kan bruge resultatet til, gjorde han forsigtigt op, da resultatet stod fast.. I valgkampen har partiet underspillet sin rolle i det, der har lignet en duel mellem den konservative borgmester Knud Kristensen og alle andre. Om det er det, der er kommet socialdemokraterne til gavn, vil Palle Jensen ikke sige. . - Men det ser ud til, at en del af Pernille Vigsø Bagges stemmer er kommet tilbage til os, siger S-spidskandidaten.. Ved sidste valg vendte den tidligere markante SF-profil tilbage til lokalpolitik efter tre valgperioder i Folketinget. Hun trak 2000 stemmer til sit parti og fordoblede dermed dets mandattal fra to til fire. Det på stemmer, som alle regnede med i væsentlig grad kom fra socialdemokraterne.. Fra nytår har SF igen to mandater i byrådet.. Ville godt have haft tre. En af dem, der i aftes var med inde i forhandlingslokalet var en tilfreds Brian Christensen fra Dansk Folkeparti. . Partiet opnåede også to mandater - hvoraf Brian . Christensen kommer til at sidde på det ene.. - Vi er godt tilfredse med to mandater, men jeg skal da ikke lægge skjul på, at vi nok havde sat næsen lidt op efter tre. Nu må vi de næste fire arbejde endnu hårdere end vi har gjort i den forløbne byrådsperiode, sagde Brian Christensen..