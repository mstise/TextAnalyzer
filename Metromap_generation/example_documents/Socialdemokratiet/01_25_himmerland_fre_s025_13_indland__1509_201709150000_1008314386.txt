Stadig klar til regeringskontorerne. KØBENHAVN: Dansk Folkeparti er stadig klar til at gå i regering, hvis partiet får omkring en femtedel af stemmerne ved næste valg og kan indgå i et flertal. Det sagde partiformand Kristian Thulesen Dahl på folkemødet i 2016, og det gentager han forud for partiets årsmøde i weekenden i Herning. . Hans bekræftende udmelding er ifølge partilederen ikke affødt af, at partifætteren Fremskrittspartiet i Norge netop har vist, at det kan lade sig gøre at genvinde regeringsmagten, som nogle gange koster dyrt i stemmer at sidde på. . - Men det, der er sket i Norge, giver os ikke mindre mod på, at det vil kunne gå den vej i Danmark også, siger Thulesen-Dahl i et interview med NORDJYSKE Stiftstidende.. Nye Borgerlige ind. Han anser det for sandsynligt, at Nye Borgerlige som nyt tilbud til vælgerne kommer i Folketinget og kan godt forestille sig, at en regering med Dansk Folkeparti støttes af partiet, der fremstår som hyperstrammerne i udlændingepolitik. . - I indvandringspolitik lægger de sig meget tæt op ad Dansk Folkeparti. Når det handler om økonomisk politik, lægger de sig tæt op ad Liberal Alliance, påpeger Thulesen Dahl.. - Mon der ikke er tilstrækkeligt med folk, som synes om den cocktail, så det er nok til at komme over spærregrænsen. Det vil jeg da umiddelbart tro, siger han.. Han forudser ikke noget problem i at samarbejde med endnu et parti. Udfordringerne vil være, at Nye Borgerlige vil fjerne den kommunale udligning, fjerne topskat og selskabsskat, påpeger han. . Tæt på S. Siden valget i 2015, som også førte til, at Mette Frederiksen blev formand for Socialdemokratiet, har Dansk Folkeparti fået et meget tættere forhold til det parti. Når Thulesen Dahl alligevel fortsat peger på at gå i regering med Venstre, er det ikke for at blive storebror i regeringen og dermed selv få statsministerposten, forsikrer DF-formanden. Hans vision er, at Dansk Folkeparti, Venstre og Socialdemokraterne trækker de store linjer sammen i dansk politik. . - Jeg synes, at det i første omgang skal være en diskussion om, hvilken politik, vi kan føre, og hvilke partier, der kan rykke sammen om at lave den politik, som vil gavne Danmark. Hvis det er . afgørende for, at jeg kan få frembragt den situation, at Venstre sidder med en statsministerpost, så er det et godt køb, siger han.. - Der er ingen skjult bagtanke om, at det handler om, at vi selv kan komme til fadet i hjørnekontoret, siger han og henviser til, at Dansk Folkeparti kunne have tvunget sig selv i regering efter valget i 2015. . Det har givet større indflydelse at stå udenfor, mener han stadig. . - Det vigtigste for os er at opnå en situation, hvor vi både kan samarbejde med Socialdemokratiet og Venstre, siger han.. Penge til modtagerlande. Foreløbig skal Dansk Folkeparti forhandle med regeringen om næste års finanslov, statsbudgettet. I den forbindelse henter Thulesen Dahl også inspiration fra Norge, når det gælder udlændingepolitikken. Norge kan sende en væsentligt større andel af afviste asylansøgere og kriminelle udlændinge ud af landet til deres hjemlande. Danmark har større problemer med at få hjemlandene til at lukke op. En teori er, at det olierige Norge betaler modtagerlandene godt for at åbne porten.. - I efteråret kommer vi til at diskutere, om vi kan kopiere nogle af de ting, de gør i Norge, så vi får en større succesrate i forhold til at hjælpe folk hjem igen, siger han.. Partiformanden forventer, at det kommer op under forhandlingerne om finansloven og melder sig rundhåndet.. - Det vil kunne betale sig at gå ret langt, siger han.. Stridende nordjyder. Syd for Norge, i Nordjylland, har der været en vis trafik af medlemmer ud af Dansk Folkeparti, frivilligt eller tvunget efter interne opgør.. Forud for kommunalvalget i november opfordrer formanden sine kandidater til at huske, at vælgerne skal kunne stole på, at de repræsenterer partiet og vælgerne i hele perioden. . - Der, hvor ting skrider, er tit, hvor folk ikke rigtigt kan huske, hvordan det startede. Det er småting, som får lov til at fylde for meget. Hav blik for de store linjer og den grundliggende årsag til, at vi er her, siger han.. Så det kunne være, at Rikke Karlsson stadig var medlem, hvis hun og Morten Messerschmidt havde talt mere sammen?. (Latter). - Det skal jeg ikke kunne sige.. Europaparlamentariker Rikke Karlsson fra Rebild meldte sig ud af partiet efter et opgør med europarlamentariker Morten Messerschmidt DF) om brugen af EU-midler. . KØBENHAVN: Dansk Folkeparti er stadig klar til at gå i regering, hvis partiet får omkring en femtedel af stemmerne ved næste valg og kan indgå i et flertal. Det sagde partiformand Kristian Thulesen Dahl på folkemødet i 2016, og det gentager han forud for partiets årsmøde i weekenden i Herning. . Hans bekræftende udmelding er ifølge partilederen ikke affødt af, at partifætteren Fremskrittspartiet i Norge netop har vist, at det kan lade sig gøre at genvinde regeringsmagten, som nogle gange koster dyrt i stemmer at sidde på. . - Men det, der er sket i Norge, giver os ikke mindre mod på, at det vil kunne gå den vej i Danmark også, siger Thulesen-Dahl i et interview med NORDJYSKE Stiftstidende.. Nye Borgerlige ind. Han anser det for sandsynligt, at Nye Borgerlige som nyt tilbud til vælgerne kommer i Folketinget og kan godt forestille sig, at en regering med Dansk Folkeparti støttes af partiet, der fremstår som hyperstrammerne i udlændingepolitik. . - I indvandringspolitik lægger de sig meget tæt op ad Dansk Folkeparti. Når det handler om økonomisk politik, lægger de sig tæt op ad Liberal Alliance, påpeger Thulesen Dahl.. - Mon der ikke er tilstrækkeligt med folk, som synes om den cocktail, så det er nok til at komme over spærregrænsen. Det vil jeg da umiddelbart tro, siger han.. Han forudser ikke noget problem i at samarbejde med endnu et parti. Udfordringerne vil være, at Nye Borgerlige vil fjerne den kommunale udligning, fjerne topskat og selskabsskat, påpeger han. . Tæt på S. Siden valget i 2015, som også førte til, at Mette Frederiksen blev formand for Socialdemokratiet, har Dansk Folkeparti fået et meget tættere forhold til det parti. Når Thulesen Dahl alligevel fortsat peger på at gå i regering med Venstre, er det ikke for at blive storebror i regeringen og dermed selv få statsministerposten, forsikrer DF-formanden. Hans vision er, at Dansk Folkeparti, Venstre og Socialdemokraterne trækker de store linjer sammen i dansk politik. . - Jeg synes, at det i første omgang skal være en diskussion om, hvilken politik, vi kan føre, og hvilke partier, der kan rykke sammen om at lave den politik, som vil gavne Danmark. Hvis det er . afgørende for, at jeg kan få frembragt den situation, at Venstre sidder med en statsministerpost, så er det et godt køb, siger han.. - Der er ingen skjult bagtanke om, at det handler om, at vi selv kan komme til fadet i hjørnekontoret, siger han og henviser til, at Dansk Folkeparti kunne have tvunget sig selv i regering efter valget i 2015. . Det har givet større indflydelse at stå udenfor, mener han stadig. . - Det vigtigste for os er at opnå en situation, hvor vi både kan samarbejde med Socialdemokratiet og Venstre, siger han.. Penge til modtagerlande. Foreløbig skal Dansk Folkeparti forhandle med regeringen om næste års finanslov, statsbudgettet. I den forbindelse henter Thulesen Dahl også inspiration fra Norge, når det gælder udlændingepolitikken. Norge kan sende en væsentligt større andel af afviste asylansøgere og kriminelle udlændinge ud af landet til deres hjemlande. Danmark har større problemer med at få hjemlandene til at lukke op. En teori er, at det olierige Norge betaler modtagerlandene godt for at åbne porten.. - I efteråret kommer vi til at diskutere, om vi kan kopiere nogle af de ting, de gør i Norge, så vi får en større succesrate i forhold til at hjælpe folk hjem igen, siger han.. Partiformanden forventer, at det kommer op under forhandlingerne om finansloven og melder sig rundhåndet.. - Det vil kunne betale sig at gå ret langt, siger han.. Stridende nordjyder. Syd for Norge, i Nordjylland, har der været en vis trafik af medlemmer ud af Dansk Folkeparti, frivilligt eller tvunget efter interne opgør.. Forud for kommunalvalget i november opfordrer formanden sine kandidater til at huske, at vælgerne skal kunne stole på, at de repræsenterer partiet og vælgerne i hele perioden. . - Der, hvor ting skrider, er tit, hvor folk ikke rigtigt kan huske, hvordan det startede. Det er småting, som får lov til at fylde for meget. Hav blik for de store linjer og den grundliggende årsag til, at vi er her, siger han.. Så det kunne være, at Rikke Karlsson stadig var medlem, hvis hun og Morten Messerschmidt havde talt mere sammen?. (Latter). - Det skal jeg ikke kunne sige.. Europaparlamentariker Rikke Karlsson fra Rebild meldte sig ud af partiet efter et opgør med europarlamentariker Morten Messerschmidt DF) om brugen af EU-midler. .