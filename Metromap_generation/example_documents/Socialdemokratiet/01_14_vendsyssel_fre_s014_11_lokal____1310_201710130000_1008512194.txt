Hvad betyder det ny forsvarsudspil for Frederikshavn og Nordjylland?. FREDERIKSHAVN: Socialdemokratiet i Frederikshavn inviterer til møde om det nyligt fremlagte udspil til forsvarsforlig hos Dansk Metal, Håndværkervej 2, kl. 19 mandag. Først vil folketingsmedlem Bjarne Laustsen (S) give en briefing om et nyt forsvarsforlig, og udfordringer med at øge budgettet, samt hvor pengene skal komme fra. . Herefter vil Chef for søværnets skole Michael Flagstad give en orientering om konsekvenserne for den ny skolestruktur samt risikoen for, at der skal etableres en tredje eskadre i Korsør. . Socialdemokratiet håber, at repræsentanter fra Flådestation Frederikshavns mange ansatte og de tilhørende underleverandører vil møde op og give deres besyv med; ligeså vel som repræsentanter for den nyligt nedsatte kommunale task force vil komme og bidrage.. - Vi håber, at mødet vil munde ud i, at man fra Frederikshavns side samlet retter henvendelse til regering og Folketing om at tænke sig godt om, inden man begynder at flytte arbejdspladser fra Frederikshavn, lyder budskabet fra Socialdemokraterne..