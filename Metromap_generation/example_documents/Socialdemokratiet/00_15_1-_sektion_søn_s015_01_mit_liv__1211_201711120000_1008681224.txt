Lønnen er helt i bund for udenlandske studerende. Hver tredje studerende fra Østeuropa arbejder til lønninger, som ligger langt under det normale i Danmark. Og så mange som hver femte SU-modtager fra Rumænien, Polen og andre østeuropæiske lande knokler på burgerbarer og i rengøringsbranchen for under 90 kroner i timen.. Det viser en ny undersøgelse udarbejdet af arbejdsmarkedsforsker ved Syddansk Universitet professor Steen Scheuer for LO-fagbevægelsen.. For at få SU i Danmark skal studerende fra udlandet have mindst 10-12 timers lønnet arbejde hver uge. Det forhold udnytter mange arbejdsgivere til at få billige arbejdskraft, pointerer Steen Scheuer over for Ugebrevet A4.     . - Det er alarmerende, at en femtedel af de østeuropæi. ske SU-modtagere arbejder til under 90 kroner i timen, hvilket bestemt ikke er nogen høj løn. Hvordan kan de overleve? Det kan de kun, fordi de får SU, og dermed er det her en form for statssubsidieret social dumping, siger Steen Scheuer. . Siden en EU-dom i 2013 fastslog, at en studerende fra et andet EU-land har ret til SU under studier i Danmark - hvis han udfører et job af et vist omfang - er antallet af udenlandske studerende eksploderet.. I 2011 var der ifølge den nye rapport cirka 400 studerende EU-borgere i Danmark, mens der i 2016 var næsten 9700 studerende. Det svarer til en 25-dobling på mindre end fem år. . Den danske SU på 6015 kroner om måneden til udeboende er højere end mindstelønnen i de fleste østeuropæiske lande, skriver Ugebrevet A4.  Mindstelønnen i både Rumænien og Bulgarien ligger således under 2000 kroner om måneden.. Det er tydeligt, at adgangen til dansk SU spiller ind i den eksplosive vækst i østeuropæiske studerende, fremgår det af undersøgelsen.. - Tilgængeligheden af sociale ydelser gør, at arbejdsgiverne kan lokke østarbejdere til at acceptere lave lønninger, siger Steen Scheuer. . LO-fagbevægelsen er bekymret for udviklingen, fordi det danske SU-system dermed bidrager til løntrykkeri inden for især hotel, restauration og servicebranchen.     . - I dag er mindstekravet for at få SU for en udenlandsk studerende, at man har 10 timers arbejde om ugen. Vi mener godt, at vi kan stille krav om mindst 16 timers arbejde om ugen til en overenskomstmæssig løn. Det skal ikke være så nemt at få SU i Danmark, siger næstformand i LO Arne Grevsen. . Når antallet af østeuropæiske studerende er vokset i rekordfart, er der grund til at stramme op, mener folketingsmedlem Mattias Tesfaye fra Socialdemokratiet.  . - Vi skal være klar over, at Danmark har et meget attraktivt SU-system, og at mange kommer hertil med den hensigt at arbejde, men fortæller, at de er her for at studere. Det kalder jeg en bagdør til social dumping, og den dør skal vi have låst af. Der skal ikke være nogen bagdør til social dumping herhjemme, siger Mattias Tesfaye. . Forsknings- og uddannelsesminister Søren Pind (V) har ikke ønsket at kommentere den nye undersøgelse..