LA dropper veto mod     lyn-skilsmisser. INDLAND: Det nye skilsmissesystem har været længe undervejs.. Nu kommer der endelig skub i forhandlingerne, efter at Liberal Alliance dropper et veto og melder sig klar til at forhandle om en separationsperiode, som blev afskaffet i 2013.. Men nu åbner partiet for, at man kan indføre en separationsperiode på tre måneder, mens Dansk Folkeparti gerne vil have seks.. - LA mener ikke, at vi fra politisk hold skal blande os i, hvor lang tid man tænker sig om, inden man blive skilt. Jeg mistænker ikke danske par, som står i en vanskelig situation og skal træffe en meget svær beslutning, for, at de gør det uden at tænke sig om.. - DF har et andet synspunkt, og politik fungerer sådan, at man må nå hinanden i et kompromis, siger politisk ordfører Christina Egelund (LA).. Daværende socialminister Karen Ellemann (V) inviterede i september 2016 til de første forhandlinger på vegne af V-regeringen.. Hun ønskede ét system, én indgang for borgerne og simple regler, så samme sag ikke blev behandlet af flere instanser.. Barnepigestat . LA satte sig siden imod og nedlagde veto for to uger siden. Familieordfører Laura Lindahl (LA) kaldte det for ”barnepigestat og overformynderi”. Men resten af regeringen, Dansk Folkeparti og Socialdemokratiet insisterer på en aftale, hvorfor LA var malet op i et hjørne.. Både Socialdemokratiet og Venstre er åbne over for en refleksionsperiode på tre måneder for par, der vil skilles. Dermed ser der ud til at være opbakning til de tre måneder, som LA håber vil blive det endelige kompromis, selv om partiet helst var fri.. Det giver en politisk kommentator ikke meget for.. - Det er en LA-feberredning, hvor man først har kørt sin egen politik og forsøgt at manøvrere uden om DF, og så har man fundet ud af, at man er havnet på en blind vej, og så vender man tilbage.. - Det hvide flag er blevet hejst endnu en gang, men LA’s hvide flag er efterhånden blevet meget slidt, siger Hans Engell.. DF hilser det omvendt velkommen efter flere håndsrækninger.. - Vi har givet os meget, det har vi gjort længe. Vi har sagt, vi kunne forhandle om periode, om indhold og om . det drejer sig om børnefamilier. Men der har været et nej fra LA, siger socialordfører Karin Nødgaard (DF).. De fleste har tænkt sig om. Sidste år gjorde hele 77 procent brug af lynskilsmisserne, da der blev gennemført 14.467 af slagsen. Og noget kunne tyde på, at de fleste har tænkt sig godt om.. Ifølge det politiske netmedie Altinget er der intet i tallene for henlagte sager, der indikerer, at flere fortryder separation, efter at muligheden for lynskilsmisse blev indført.. Dermed er det i virkeligheden ikke så afgørende, om man har en tvungen separationsperiode eller fortsat har muligheden for at blive skilt hurtigt på nettet.. Det mener formanden for brancheforeningen Danske Familieadvokater, Anne Broksø.. - Det er vores opfattelse, at langt de fleste mennesker tænker sig godt om, før de bliver skilt.. - Retsvirkningerne af at blive skilt og separeret er jo de samme, og så vælger de fleste, når de har besluttet sig, alligevel at blive skilt, siger hun./ritzau/.