Nej til at lukke turist- kontor i Hobro. TURISTKONTOR: Ved byrådsmødet den 23.11 blev det besluttet at lukke det bemandede fysiske turistbureau på Hobro Havn. Vi var tre, der stemte imod. To fra Socialdemokratiet og undertegnede. . Kultur- og fritidsudvalget ønsker at satse på mobil, internet og digitalt baseret turistinformation. . Baggrunden for, at jeg er imod en lukning af turistbureau på Hobro Havn er, at jeg tror, det er godt for vores turister, at de har et sted med personlig betjening, hvor de kan få information om steder af interesse i Hobro og Mariagerfjord. . Jeg tror på, at vores turister gerne vil opleve at blive taget vel imod - af en person.. Derudover ser jeg det nu tidligere turistbureau på Hobro Havn som en del af havnen og med stor kulturværdi for Hobro. . Det ville være ærgerligt, hvis det lille hus ikke bliver brugt - og måske bare kommer til at forfalde..