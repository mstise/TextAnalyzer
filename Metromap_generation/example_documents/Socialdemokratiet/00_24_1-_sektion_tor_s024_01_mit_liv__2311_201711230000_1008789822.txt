K: Pudsigt forløb. THISTED: - Først og fremmest vil jeg sige, at det var et lidt pudsigt forløb.. Sådan siger Thisteds borgmester Lene Kjelgaard Jensen (K) om forhandlingerne natten efter valget, hvor Venstre og Socialdemokratiet blev enige om en konstitueringsaftale.. Lene Kjelgaard Jensen siger, at hun på forhånd havde en aftale med Ulla Vestergaard (S) om, at partierne skulle sætte sig sammen og forsøge at finde en bred aftale.. Men V og S var lynhurtige til at sætte sig sammen og forhandle.. - Vi blev ikke kaldt ind, men på et tidspunkt var vi henne og banke på. Da havde de allerede drøftet en aftale og fordelt vigtige poster.. Det Konservative Folkeparti fremlagde deres krav, men det blev en kort seance.. - Skulle vi med i en konstituering, skulle det afspejle, at vi har haft et godt valg med f. eks. viceborgmesterposten. Det var der ikke gehør for, fortæller Lene Kjelgaard Jensen.. Først meget sent på natten fik de konservative tilbud om en udvalgsformandspost, men dette tilbud kom samtidig med, at V-S alliancen og den færdige konstitueringsaftale blev præsenteret for pressen - med Ulla Vestergaard som kommende borgmester og Niels Jørgen Pedersen (V) som viceborgmester.. - Jeg har svært ved at se, hvad der ligger i den udmelding. Hvis det er et signal om en åbning af konstitueringsaftalen, så vil vi tage bestik af det, men hvis vi skal være med, så skal det være på ligeværdige vilkår, fastslår Lene Kjelgaard Jensen.. Det ”pudsige forløb” er dog ikke noget, der for alvor nager hende.. - En konstituering er altid højspændt.  Der er en aftale, der ikke er holdt, men så må vi komme videre. Borgerne skal ikke tro, at vi ikke kan spille en rolle i kommunalbestyrelsen. Vore mandater skal vi nok forstå at omsætte til gode løsninger for Thisted Kommune, siger hun..