Almina har altid været rød. FREDERIKSHAVN: - Samfundsforhold og politik har altid interesseret mig, og jeg følte, at det nu var det rigtige tidspunkt. Min datter skal til at gå i skole, og så får man pludselig et andet ansvar og vil godt være med til at præge den verden.. Det siger 38-årige Almina Nikontovic, der er nyvalgt til Frederikshavn Byråd som én af 18 socialdemokrater.. - At det blev Socialdemokratiet, har altid ligget i kortene. Vi er røde i min familie, og fællesskabet er vigtigt for mig, siger Almina Nikontovic.. Kom i 1993 fra Bosnien. Hun kom til Danmark som flygtning fra Bosnien i 1993, og arbejder i dag som bosætningskonsulent i Frederikshavn Kommune.. I byrådet erstatter hun Bahram Dehghan som det eneste medlem med anden etnisk baggrund end dansk.. - Jeg går ind for mangfoldighed og har et stort netværk blandt flygtninge og indvandrere, som jeg anser for en ressource. Det ligger mig meget på hjerte og hvis jeg kan hjælpe, vil jeg selvfølgelig gøre det, siger Almina Nikontovic.. Hun får plads i økonomiudvalget og i børne- og ungdomsudvalget.. At lære af de erfarne. Sidstnævnte var hendes eget ønske, da det passer godt med, at datteren Adela skal starte i skole, men Almina havde også arbejdsmarkedsudvalget på sin ønskeliste.. - Jeg har arbejdet med arbejdsmarkedet og med at få udlændinge i job i mange år, men jeg kan godt forstå, at det kan give habilitetsproblemer. I stedet blev det så økonomiudvalget. Det ser jeg frem til. Der er meget, jeg skal lære, men heldigvis er jeg i selskab med meget erfarne kolleger, siger Almina Nikontovic..