Den kommunale      leder i byrådet     . FREDERIKSHAVN: Hun er 57 år, bor i Sæby sammen med sin familie og er leder af Frederikshavn Kommunes dagtilbud og hjemmevejledning. . Og så er hun netop blevet valgt ind i byrådet for Socialdemokratiet.  . Som leder har Helle S. Mortensen ofte været med til at rådgive og skrive indstillinger til de politiske udvalg. . Og dermed har byrådet fået et medlem, som kender det kommunale system og de politiske kommandoveje indefra.  . - Jeg er ny i byrådet, men det er ikke nyt for mig at arbejde i sådan her en organisation. Jeg har fra dag ét valgt at adskille mit lederjob og byrådsarbejde. Derfor sidder jeg heller ikke i socialudvalget, fordi jeg selv er ansat under et socialudvalg, siger Helle Mortensen, som er gået ind i politik, fordi hun gerne vil have indflydelse og være med til at forme Frederikshavn Kommune. . Positivt overrasket. Hun har i de seneste år deltaget i flere generalforsamlinger og offentlige møder, hvor hun er blevet positivt overraket over hvor mange borgere, der møder op og giver deres mening til kende. . Helle Mortensen er blandt andet kommet ind i børne- og ungdomsudvalget, og da hun har en baggrund som pædagog, glæder hun sig til at tackle udfordringerne omkring skoler og omkring daginstitutioner, hvor medarbejderne løber rigtigt stærkt for at nå det hele. . Ved godt, vi skal spare. - Jeg ved godt, vi skal spare, og jeg siger ikke, at vi skal til at hive en masse penge op, vi ikke har. Men vi er nødt til at få drøftet, hvad vi vil med de her områder, siger Helle Mortensen. . Privat er hun mor til to drenge og bor sammen med en mand, der hedder Jørgen (som hun siger). . Og hvad angår fritiden, fortæller Helle Mortensen, at ”hun ikke er sådan én, der går til Zumba om aftenen”. . Det der med at være meldt ind i en forening, er Helle Mortensen aldrig blevet dus med.   . Alligevel er fritiden fyldt helt ud med familie, venner, sommerhus, grin og gode snakke i en pigeklub, og for fire år siden begyndte Helle Mortensen - sammen med en god veninde - at indsamle loppeeffekter af lidt bedre kvalitet, som så bliver solgt på markeder i løbet af sommeren..