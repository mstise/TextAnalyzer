DF tager 
gerne folketingsvalg. IGU-FORLØB: Socialdemokratiet og fagforeningerne, især 3F, hævder at bekæmpe løndumping, samtidig med at de giver op til 40.000 kroner til arbejdsgivere for hver eneste asylansøger i de såkaldte IGU-forløb. Det kan undre, at danske arbejdsgivere kan få statsstøtte til etnisk diskrimination til fordel for tilrejsende arbejdskraft af islamisk kulturbaggrund.. Åbenbart har arbejdsgiverne, Dansk Industri og Dansk Erhverv snydt fagbevægelsen, Socialdemokratiet og rød blok, så vandet driver.  De røde er næsten blevet arbejderklassens værste fjender.. I DF har vi ligeledes bemærket, hvordan Dansk Industri, Dansk Erhverv og arbejdsgiverne ikke evner at levere nok lærepladser til danske lærlinge. Der er heller ikke nok fleksjob til fleksjobbere eller arbejde nok til danske ledige. Sidstnævnte skubbes endda rundt i et uværdigt dagpenge- og kontanthjælpssystem.. Hertil kommer, at forbavsende få asylsøgere gider lave IGU-arbejde ifølge statistikkerne. Det er fordi, at mange asylsøgere får flere penge ud af at forblive på passiv forsørgelse. Hvorfor arbejde, hvis hver dag kan være en 24/7 halalfest med naboerne i statsminister Løkkes (V) ghettoer? En løsning kunne i teorien være at give de 40.000 kroner til hver asylsøger, som rejser ud efter at have droppet enhver tanke om ophold i Danmark. Pengene kunne de så bruge på at genopbygge deres fødeland. Det ville være gavmildt og løse problemer. Gennem hele forløbet har DF naturligvis været imod IGU-ordningen. Om nødvendigt tager vi gerne et folketingsvalg. DF’s mission er at prøve at redde velfærdssamfundet fra lederne i fagbevægelsen og både rød og blå blok, der ligner en utilpasset og asocial overklasse..