Kandidat giver nyt håb. S-POLITIK: Om lidt er det jul – endnu en jul med overflod, med risengrød og med gaveræs og tindrende forventningsfulde barneøjne... for nogle endda med den årlige udflugt til kirkens præstesnak om englenes og hyrdernes oplevelser på marken ved det i dag israelsk besatte Betlehem, hvor der heller ikke dengang var plads for de herbergsøgende. . Men altså hos os: Igen en glad jul i det trygge, lune Danmark.. Som min partiformand Mette siger: i ”det Danmark, vi kender”, som jo er ”vores bedste opfindelse”. For nu at bruge et par vendinger, hun har benyttet i nogle af de kampagneannoncer hun i årets løb præsenterede sig med i landets aviser.. Den slags billeder skal man ikke forstyrre.. Men måske er der netop brug for at forstyrre!. FOR DET var i Mettes Danmark politiet nylig arresterede en hjemløs tigger, der rakte sin hånd frem ved Føtex i Hasseris. . Han fik en straksdom på 14 dage i spjældet. Et ret midlertidigt ophold i Herberget i Kong Hans Gade. Ude af både øje og syn for de åbenbart forargede, der havde foranlediget ordensmagtens aktion mod tiggeren i Hasseris midtpunkt.. Det er vel at mærke alene tiggeriet – den fremstrakte hule hånd eller papkruset – der hjemler anholdelse, retsmøde og fængselsdom. . Vedtaget med Socialdemokratiets støtte.. Men der kan føjes en lang række nederdrægtigheder til listen over Socialdemokratiets svigt af det, der var grundlaget for det Danmark, vi kendte, før forfaldet indtraf. Før frygten for Dansk Folkepartis vælgererobringer tog overhånd. . Netop her i juleugen demonstrerede Christiansborg-socialdemokraterne endnu et svigt og fravalg af al anstændighed.. I ONSDAGS var deres stemmer afgørende for Inger Støjbergs lovforslag om at melde Danmark ud af aftalen med FN om kvoteflygtninge. Den aftale har vi deltaget i siden den blev indført på initiativ af den daværende FN-flygtningehøjkommissær, tidligere Venstre-statsminister Poul Hartling. Aftalen indebar, at Danmark hvert år tager imod 500 udvalgte flygtninge med særlige behov for hjælp og beskyttelse.. Danmark er blandt de lande, som forpligtede sig, ene om at droppe hjælpen. Eksempelvis har både Norge og Sverige øget kvotetallet, som i forvejen var væsentligt større end det danske bidrag.. Både FN og en række humanitære hjælpeorganisationer har protesteret og undret sig over den danske enegang.. Det danske kvotenej er i direkte forlængelse af de stramninger af asyl- og udlændingepolitikken, som Dansk Folkeparti bestandigt kræver og som integrationsminister Støjberg offentligt fejrer med lagkage-, lys- og dannebrogspynt, hver gang det lykkes at lovfæste nye indgreb.. DET ER sandsynligt, at der er socialdemokratiske politikere, der – privat eller i lukkede julehygge-møder - skammer sig over den aktive hetz mod flygtningene, som deres parti medvirker i. . Kun fire S-folketingsmedlemmer havde mod til at sige fra ved afstemningen i onsdags og markerede det ved holde sig ude af folketingssalen. . S-gruppens øvrige medlemmer satte øjensynligt karrierehensynet over moralsk anstændighed.. MEN I Aalborg tændte en ny socialdemokratisk folketingskandidat Søren Valsgaard Knudsen nyt håb, da han dagen før (21.12.) i et indlæg i NORDJYSKE appellerede til sine partifæller om at stå fast på aftalen om kvoteflygtningene og det forpligtende samarbejde med FN. . Det gjorde Søren Valsgaard Knudsen sobert og velargumenterende:. ”Et nej til kvoteflygtninge vil undergrave tilliden til, at S rent faktisk forsøger at tage lederskab og finde de bedste, mest langsigtede løsninger”, fastslog han.. Det er åbenbart ikke p.t. gældende socialdemokratisk politik.. Men Søren Valsgaard Knudsen, som socialdemokraterne i Aalborg har valgt til at efterfølge Rasmus Prehn som deres folketingskandidat, lyder til at være et skridt mod at genvinde respekt for humanistiske holdninger i det gamle parti.. Det er løfterigt..