Et mere bynært råd. MORS: Med syv nye medlemmer af Morsø Kommunalbestyrelse 2018-2021 er der hele 14 politikere fra den nuværende bestyrelse, som fortsætter efter nytår.. De er selvsagt blevet fire år ældre siden valget i 2013, men gennemsnitsalderen i den kommende kommunalbestyrelse er omtrent den samme målt på de to valgaftener.. I 2013 var gennemsnitsalderen 51,52 år. I 2017 er den 51,95. Denne ganske svage stigning indikerer en vis foryngelse blandt de nye: Klaus Hvidtfeldt Larsen, Hanne Haldrup, Anja Birch Alsøer og Tage Andersen, alle Venstre, John Christiansen og Tore Müller, begge Socialdemokratiet, og Anette Svindborg, Dansk Folkeparti. Og det er da også tilfældet, idet de syv har en gennemsnitsalder på 48,8 år.. Fra land til by. En anden ændring er mere markant. Det er vandringen fra land til by blandt politikerne. I 2013 var kun syv valgte bosat i Nykøbing, mens 14 boede i landsbyer eller det åbne land på Mors (Henning Sørensen (V) var bosat i Tødsø, men flyttede i valgperioden til Nykøbing).. I 2017 er der rettet op på denne skæve fordeling. Efter nytår vil fordelingen land-by være 11-10 og dermed omtrent afspejle befolkningsfordelingen i kommunen. Men hvis vi går tilbage til kommunalvalget i 2009 synes der at være et skred i gang, idet der dengang kun blev valgt fem byboere og hele 16 landboere.. En anden tendens er også markant bedømt over de seneste tre kommunalvalg. I 2009 blev der kun valgt tre kvinder ind på Mors. I 2013 steg antallet af kvinder til fem. Og i forgårs kunne syv kvinder juble over at være blevet valgt. Heraf tre nyvalgte. Der er dog en fodnote til kvindernes repræsentation. Ikke fordi nogen politikere på Mors har gennemgået kønsskifteoperationer undervejs, men i 2013 blev Anna Noe Bovin (S) genvalgt. Hun forlod året efter Mors og blev erstattet af suppleanten Erik Vejling (S), hvorefter kvindeandelen sank til fire. Vejling var i øvrigt blevet erklæret valgt på valgnatten, men fintællingen faldt ud til fordel for Bovin. .