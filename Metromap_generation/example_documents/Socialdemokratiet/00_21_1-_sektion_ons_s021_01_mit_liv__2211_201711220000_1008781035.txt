Busk og Fischer          gik stærkt frem. REBILD: Allerede kl. 21 kunne man høre Allan Busk kigge på sin telefon og udbryde ”yes!”. Og jublen fortsatte ved Den Sociale Fælleslistes bord i valgcaféen i Stubhuset, da det kort efter var officielt, at listen havde fået hele 59,5 procent af stemmerne i Terndrup, Allan Busks hjemmebane.. Det er en fremgang på 9 procentpoint fra valget i 2013, hvor det ellers også var et sensationelt resultat.. Men også i Blenstrup gik listen frem - selv om der netop her har været lidt mukkeri efter sommerens ballade om den fusionerede skole Kilden, som Blenstrup Skole også er en del af. Her førte Den Sociale Fællesliste nemlig an i kritikken, som endte med ledelsens fratrædelse.. Også Venstre fik et rigtig godt valg med hele otte pladser og er dermed igen den største gruppe i byrådet.. - Det er lige, så det løber mig koldt ned ad ryggen, sagde borgmesterkandidat Gert Fischer, som næsten også måtte knibe sig selv i armen for at fatte dette gode resultat.. Det har jo nemlig været en uhørt turbulent byrådsperiode for Venstre i Rebild, som ellers lagde ud med syv pladser, men mistede fire medlemmer, da de i protest meldte sig ud i maj 2016. . Senere fik de dog løsgængeren Jeppe Ugilt med i gruppen, og hans stemmer har vist battet godt hos Venstre denne gang.. - Det gik vist meget godt for mig, lød det beskedent fra ham, da han nåede til Støvring efter arbejdet med stemmetælleri.. Men Støvring vandt De Konservative dog med hele 1220 stemmer foran Venstres 1207.. - Det er jo noget af et sats med 14 fra Støvring ud af en liste på 29, sagde den konservative spidskandidat Lene Aalestrup, selv fra Støvring, tidligt på aftenen.. - Det kan jo også tage stemmer fra mig selv. Men så finder jeg nok på noget andet at lave.. Men mon ikke hun er blandt de tre konservative, det blev til.. Også Socialdemokratiet fik fremgang - fra fire til fem pladser - sikkert på grund af valgforbundet med SF og Alternativet. Ingen af de to små lister opnåede valg.. Borgmesterens parti, Det Radikale Venstre, bevarede sine tre pladser i byrådet. Som sædvanlig sad revisor Leon Sebbelin og prøvede at regne den ud på sin egen computer. . Men da klokken blev 22.30, og de sidste afstemningstal var ved at være der, sprang han pludselig af sted i fuldt firspring ned ad korridoren - med både kameraer og journalister i hælene.. Lidt efter rendte han den modsatte vej og havde nær løbet nogle folk ned undervejs.. Det var dog først og sidst Allan Busk, de fleste ville snakke med - også allerede tidligt på aftenen.. - Vi går efter så bred en konstituering som overhovedet muligt, proklamerede han under stor pressebevågenhed.. Hvordan den kommer til at se ud, var ikke afklaret før redaktionens slutning ved midnat.. Men i hvert fald er det meget brogede byråd med de nuværende 10 grupper, ingen på over fire medlemmer, afløst af kun seks grupper.. Den mindste gruppe har to medlemmer, nemlig Dansk Folkeparti.. For valget bliver også et farvel til enmandsgrupperne Oplandslisten, Enhedslisten og altså SF, ligesom Li. beral Alliance og Alternativet ikke fik chancen i denne omgang..