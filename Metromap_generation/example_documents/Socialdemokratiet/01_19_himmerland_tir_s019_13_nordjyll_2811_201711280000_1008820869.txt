Pape: Vidner skal   beskyttes bedre. INDLAND: Vidner i bandesager må ikke trække sig, fordi de er bange.. Det mener justitsminister Søren Pape Poulsen (K), som vil indføre 10 nye initiativer for at øge beskyttelsen af vidner i straffesager, skriver Berlingske. . - Forudsætningen for, at vi kommer bandeuvæsenet til livs, det er, at folk tør vidne, siger justitsministeren til Ritzau og fortsætter:. - Når vi taler med organisationer, og når folk har henvendt sig til mig, kan vi bare se, at folk oplever det som meget intimiderende at vidne.. Med initiativerne skal vidner i bandesager hurtigst muligt tilknyttes en fast kontaktperson, og det skal i højere grad være muligt at afhøre vidner via videolink eller ved at tiltalte føres ud af retssalen, mens vidnet forklarer.. Desuden ønsker ministeren ifølge Berlingske øget adgang til, at vidner kan forklare sig anonymt i bandesager.. Større fokus på at tilbyde vidner navne- og adressebeskyttelse skal sikre, at man ikke forspilder en mulighed for, at et vidne kan afgive forklaring anonymt under en retssag.. Der er allerede eksempler på anonyme vidner i bandesager. Eksempelvis blev tre mænd med relationer til bandemiljøet i Aarhus 16. november dømt skyldige i et skyderi.. Her var et anonymt vidneudsagn et vigtigt bevis i sagen. Efterfølgende gav Mette Grith Stage, der er forsvarer for den ene af de dømte, udtryk for stor betænkelighed ved brugen af anonyme vidner.. Mette Grith Stage kan i dag sagtens forstå, at vidner synes, det er ubehageligt at vidne og gerne vil være anonyme, men kalder det højst betænkeligt med sådan et initiativ.. - Kan der være en uoverensstemmelse mellem dem, et gammelt uvenskab, der gør, at vidnet udtaler sig ufordelagtigt om den tiltalte?. - Når man ikke kan drøfte . det med den tiltalte, kan man ikke finde ud af, om der stikker noget under forklaringen, siger Mette Grith Stage til Ritzau.. Retsordfører for Socialdemokratiet Trine Bramsen er enig i Papes nye initiativer, men hun påpeger, at partiet allerede kom med lignende initiativer i foråret.. - Derfor kan det undre meget, at justitsministeren først kommer med det nu, når vi ved, at der er utallige vidner, der har undladt at stå frem. Der er vidner, der er blevet truet på livet og har måttet flytte fra hus og hjem, fordi de har hjulpet politiet, siger hun til Ritzau.. Bramsen giver ikke meget for Mette Grith Stages kritik. . - Jeg har fuld tiltro til, at vores dommerstand godt kan vurdere de her vidneudsagn. I dag er der vidner, der afstår fra at hjælpe politiet, fordi de er bange. Set i et retssamfunds optik er det heller ikke ønskværdigt.. Leder i 2. sektion side 6.