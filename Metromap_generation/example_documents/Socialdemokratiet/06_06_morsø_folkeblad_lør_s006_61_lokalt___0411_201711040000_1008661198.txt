Frivillig indsats mod lugt. MORS: Morsø Kommune har reelt ingen mulighed for at stille miljøkrav til en svinebesætning på Ejerslevvej på Nordmors, selv om der over en periode er sket en overproduktion af smågrise, og naboerne i sommerhusområdet Ejerslev Lyng har klaget over lugtgener.. Det konstaterer Meiner Nørgaard (DF), formand for Morsø Kommunes udvalg for teknik og miljø. Han glæder sig derfor over, at ejeren af den pågældende svinefarm forleden indgik en frivillig aftale med kommunen om at forsøge at mindske gyllelugten.. Det skete i forbindelse med, at udvalget torsdag havde en sag på dagsordenen, hvor man skulle tage stilling til en ansøgning fra svineavler Henrik Nielsen, der søger om miljøgodkendelse til sin svineproduktion på Ejerslevvej 28 på Nordmors.. Sagen har tidligere været behandlet politisk i Morsø Kommune. 1. maj i år sagde kommunalbestyrelsen nej til en ansøgning om en miljøgodkendelse, som dels skulle lovliggøre den ulovlige overproduktion af smågrise, et tilsyn konstaterede i 2016, og dels give mulighed for at udvide produktionen på Ejerslevvej 28.. Ved afstemningen i kommunalbestyrelsen var der stemmelighed, idet politikerne fra Venstre, Liberal Alliance og Dansk Folkeparti stemte for at give tilladelsen, mens Socialdemokratiet og Demokratisk Balance stemte imod. Dermed var der ikke flertal for at give tilladelsen.. Modstanderne af at give miljøgodkendelsen henviste til, at der i høringsperioden var kommet 26 indsigelser fra sommerhusejere i Ejerslev Lyng, der er stærkt generet af gyllelugt fra svineproduktionen.. Ny ansøgning . I september indsendte Henrik Nielsen en ny ansøgning, denne gang efter den ny husdyrbruglov, der trådte i kraft 1. august 2017. Ifølge den ny lov, tælles der ikke længere dyreenheder, men kvadratmeter. Da Henrik Nielsen ikke søger om at bygge til, behøver han ifølge den nye lov ikke at søge om tilladelse til at sætte flere dyr ind i staldene. . Svineproduktionen på Ejerslevvej 28 overholder dog fortsat ikke lugtkravet, idet der kun er 446 meter til sommerhusområdet. Kravet er 506 meter.. Det var denne ansøgning, udvalget for teknik og miljø skulle tage stilling til i torsdags. Indstillingen fra forvaltningen var, at politikerne skulle give forvaltningen grønt lys til at udarbejde et udkast til en miljøgodkendelse, men uden dispensation fra lugtkravet.. Den indstilling fulgte politikerne, oplyser Meiner Nørgaard.. Afgørende landsretsdom. Dermed kunne sagen være afgjort. Men onsdag 1. november, altså dagen inden udvalgsmødet, blev en landmand fra Thyholm frifundet ved Vestre Landsret i en sag om overproduktion. Retten henviste til, at de forhold, som landmanden var tiltalt for, ikke længere er strafbare, og så kan han ikke dømmes efter den gamle lovgivning.. - Resultatet af den nye husdyrbruglov og af dommen i Vestre Landsret er, at landbrug, der ikke skal etablere sig, og som ikke udvider eller omforandrer, dem har vi nu som kommune ikke mulighed for at regulere, siger Meiner Nørgaard. Han uddyber:. - Det vil sige, at landmanden må have det samme antal dyr i morgen, som han havde i går, også selv om der har været en overproduktion. Jeg synes faktisk, at det er lidt irriterende og ikke særlig smart, for alle de re. guleringsmuligheder, vi har haft i kommunerne, til alles bedste, de er forsvundet. Der er heldigvis stadig nogle dyreværnsregler, der regulerer, hvor mange dyr der kan være i bygningerne.. Dommen fra Vestre Landsret betyder ifølge Meiner Nørgaard, at landmand Henrik Nielsen slet ikke behøver at søge om en miljøgodkendelse.. - Han kan trække ansøgningen tilbage, og selvfølgelig gør han det. Så er vi i kommunen nødt til ved selvsyn til tage ud og undersøge, om der er lugtgener, siger udvalgsformanden.. Møder med begge parter. Politikerne har opfordret sommerhusejerne i Ejerslev Lyng til at indberette de lugtgener, de oplever. I forbindelse med udvalgsmødet havde politikerne nemlig indbudt to repræsentanter fra grundejerforeningen Ejerslev Lyng til en snak om generne. Derefter tog de en snak med Henrik Nielsen og en konsulent.. - Det var to rigtig gode møder. Den halvanden time, vi brugte på det, var rigtig godt givet ud, fastslår Meiner Nørgaard.. På mødet med Henrik Nielsen blev der indgået en frivillig aftale, som blandt andet indebærer, at landmanden vil sætte luftrensning på skorstenene fra ventilationssystemet. Ifølge Meiner Nørgaard vil staldgulvene også blive tømt for gylle med hyppigere mellemrum, hvilket skulle mindske lugtgenerne.. - Vi har fået det bedste ud af det for alle parter ud fra de muligheder, vi har nu, fastslår Meiner Nørgaard..