K gik efter øverste  post. REBILD: Dagen efter dagen derpå er den konservative spidskandidat Lene Aalestrup glad for konstitueringen med radikale, Socialdemokratiet og DF.. Hun er også glad for sit personlige stemmetal, som steg fra 516 til 789.. - Men jeg ville simpelt hen så gerne have været borgmester. Jeg var SÅ klar, siger hun og fortæller, at de konservative kæmpede for det mål til langt ud på natten.. - Men Socialdemokratiet så ikke mig som potentiel borgmester. Jeg havde ellers opbakning fra radikale og DF, men hvis det ikke kunne blive Thøger Elmelund (S), så hældede socialdemokraterne til Sebbelin (RV). Det var ikke nemt, når vi var tre, der gerne ville være borgmester. Vores chance ville jo også have været større, hvis vi var nået op på fem mandater, som jeg havde håbet på, siger Lene Aalestrup, som måtte nøjes med tre. . Venstre henvendte sig slet ikke. Lene Aalestrup giver i øvrigt ikke meget for de kritiske meldinger fra Venstre og Den Sociale Fællesliste om en alt for smal konstituering med 13 mandater ud af 25.. - Vi har overhovedet ikke fået en henvendelse fra dem. Jo, Den Sociale Fællesliste var inde ved os på et tidspunkt, for at vi skulle pege på dem, men da vi ikke ville det, så gik de igen. Venstre henvendte sig slet ikke, og alligevel taler de om en bred konstituering og ”brede beslutninger i åbenhed”. Dét oplevede jeg ikke noget af på valgnatten. De har åbenbart ikke haft sigte på os. Jeg synes, man skal holde sig til sandheden, siger Lene Aalestrup. . Til gengæld glæder hun sig til, at hun nu skal prøve kræfter med at være for. mand for sundhedsudvalget og menigt medlem af børne- og familieudvalget:. - Nu har jeg siddet i kultur- og fritidsudvalget i 12 år og været formand i otte. Det er også hårdt at forlade det, men det er nok vigtigt, at jeg kommer videre, udvikler mig mere og bliver bredere kendt med kommunen. Selv om jeg også godt er klar over, at sundhedsudvalget kan være øretævernes holdeplads, så vægter jeg jo også sundheden, alle de frivillige og hele ældreområdet, siger Lene Aalestrup. .