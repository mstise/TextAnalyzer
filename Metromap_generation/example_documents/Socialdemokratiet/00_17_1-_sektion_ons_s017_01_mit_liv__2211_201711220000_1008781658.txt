Arne Boelt klar til    fire år mere. HJØRRING: Arne Boelt (S) kan   fortsat sætte sig i borgmesterstolen efter et valg, som gav en fremgang på 5,3 procent til Socialdemokratiet. Det rækker til i alt 15 mandater - to mere end i dag. Da både SF og Enhedslisten hver kommer ind med et mandat er der sikret et flertal bag Arne Boelt. . Tendens var klar næsten fra begyndelsen. Den viste fremgang stort overalt til Socialdemokratiet og tilbagegang for Venstre. Venstres tilbagegang blev længe opvejet af Liberal Alliances stemmetal, da de to partier er i valgforbund. I sidste ende var det ikke nok for Venstre, som måtte notere en tilbagegang på et mandat til syv mandater.. - Jeg vil forsøge, at lave en bred konstituering, siger Arne Boelt til NORDJYSKE, men jeg taler først med SF og Enhedslisten.. Arne Boelt havde regnet med status quo, men håbede på 14.. - Jeg havde ikke regnet med 15 mandater, så jeg er taknemmelig for to mandater ekstra, siger Arne Boelt.. Jeg er i sær glad for den fremgang, Socialdemokratiet har fået i landdistrikterne, da det er vigtigt for balancen i vores kommune. Der er ikke noget ved kun at være stor i de store byer.. Kort før den endelige optælling i Hjørring Centrum stod Arne Boelt, Dan Andersen fra Lokallisten og Per Møller fra Konservative i indgangen til Vendelbohus’ store sal. Her aftalte de, at Arne Boelt efter samtalerne med SF og Enhedslisten talte først med Lokallisten og siden med Konservative.. Da Arne Boelt var gået udbrød Dan Andersen tørt:. - Vi må bare konstatere, at vi igen er blevet sat på plads af Arnes valgresultat. Lokallisten gik tilbage med 1,8 procent, men blev reddet af valgforbundet med Radikale, som ikke opnåede valg.. Lokallisten mistede stemmer i både Vrå og Hirtshals, men klarede pynten. Det gik værre i Løkken, hvor Kim Bachs afgang til de konservative kostede Lokallisten en tocifret tilbagegang procentuelt.. Lokallistens Dan And kunne dog trøste sig med, at Lokallistens tilbagegang ved de seneste valg nu ser ud til at være stoppet.. - Vi fik to mandater sidste gang og det har vi også fået denne gang, så nu har vi da stoppet tilbagegangen, siger Dan Andersen med et grin.. Konservatives Per Møller har skullet fylde nogle store sko, da konservatives stemmesluger Daniel Rugholm forlod kommunen til fordel for et job ved FN i Rom. - Vi er gået tilbage med 2,1 procent. Det var forventet. Ikke mindst i Tårs, hvor Daniel fik et godt valg sidste gang og hvor vi mistede 400 stemmer denne gang, siger Per Møller.. - Vores succeskriterium denne gang var at få tre mandater og det fik vi. Nu satser vi på et samarbejde . med Socialdemokratiet, som vi har haft et godt samarbejde med i de seneste fire år og også tidligere. Vi har stået last og brast med Arne og været med til at træffe svære beslutninger, så mon ikke samarbejdet kan fortsætte.. Da Arne Boelt lægger op til en bred konstituering, kan Venstre måske også komme med.. - Det handler nu om at få det hidtidige samarbejde i byrådet til at køre videre, uanset hvem der har serveretten i forhold til konstitueringen, siger Venstres spidkandidat, Henrik Jørgensen.. Dansk Folkeparti besluttede allerede i foråret, at partiet ville stå frit, så man under konstitueringen kan forhandle frit med den, som vil give mest indflydelse. I løbet af aftenen så det en overgang ud til, at Dansk Folkeparti stod til tre mandater takket være Dansk Folkepartis tekniske valgforbund med Nye Borgerlige, men sådan gik det ikke, Nye Borgerlige og Alternativet kom ikke ind.. Den nuværende sammensætning i byrådet fortsætter på nær med Liberal Alliance. Michael Vajhøj, som sprang fra Konservative til Liberal Alliance i løbet af valgperioden opnåede ikke valg..