Tæt opløb i regionen. s1 søndag
. NORDJYLLAND: Regionsrådsvalget i Nordjylland kan - ligesom for fire år siden - blive lidt af en gyser. Ifølge en meningsmåling, som Jysk Analyse har lavet for NORDJYSKE i den forgangne uge, står de fire partier, der sidst med 50,6 pct. af stemmerne i ryggen lige akkurat sikrede Ulla Astman (S) fire år mere som regionsrådsformand, til et lige så snævert resultat i overmorgen. . For halvanden måned stod Ulla Astman i en tilsvarende måling til et noget mere sikkert genvalg, end den friske måling gør. Hendes eget parti er ganske vist gået frem til 39 pct. Men tilbagegang hos især Radikale Venstre trækker i den modsatte retning.. - Det lyder til, at vi ikke kommer i seng inden midnat på tirsdag, siger den socialdemokratiske partiformand Mogens Vestergaard.. Jokeren kan blive Alternativet. Det er i den ny måling usikkert, om partiet opnår valg. Spidskandidat Louise Ursell-Smith vil ikke på forhånd sige, hvem Alternativet i så fald foretrækker på formandsposten. . - Bliver det aktuelt, støtter vi den formand, som vi oplever det største værdifællesskab med, og som demonstrerer god ledelse, siger hun.. Mogens Vestergaard siger, at han ”umiddelbart ville mene, at Alternativet har mest til fælles med Socialdemokratiet”.. Venstre er i målingen gået frem i forhold til forrige måling og står til 27 pct. af stemmerne. Også Liberal Alliance går frem.. Side 28-29. INDSIGT I DAG: Oversigt over alle kandidater til regionsrådsvalget .