Kastrup-Larsen uden roser fra  sine egne. KØBENHAVN: Aalborgs borgmester, Thomas Kastrup-Larsen (S), fik ros fra Enhedslisten, men ikke fra sit eget parti, Socialdemokratiet, da Folketinget i går tirsdag debatterede borg- mestres løn og ekstra vederlag, som har med borg- mesterjobbet at gøre. . Thomas Kastrup-Larsen har sagt nej tak til nogle de ekstra vederlag på den måde, at de trækkes i borgmesterlønnen.. Enhedslisten, Dansk Folkeparti, Alternativet, Radikale Venstre og SF mener, at andre borgmestre skal gøre som Aalborgs. Men selv med støtte fra det store Dansk Folkeparti er der ikke nok stemmer i Folketinget til at vedtage det.. Enhedslistens forslag, som tirsdag var til 1. behandling, står til at falde, men har skabt debat forud for kommunalvalget 21. november. Lokalt kan borgmestre blive udfordret på, om de vil følge eksemplet fra Aalborg.. Vederlagskommissionen. Enhedslistens forslag følger Vederlagskommissionens princip fra større rapport i januar 2016. . Kommissionen foreslog at hæve borgmestrenes løn med godt 30 procent, da den havde stået i stampe i årtier. . Til gengæld skulle der altså skrues ned med indtægterne de såkaldte ben, som kan bringe en borgmesterløn op over statsministerens løn. . Et stort flertal i Folketinget blev enige om at hæve lønnen med de 30 procent, men så bort fra det med at skære i det ekstra. . Den store stigning i lønnen fik Thomas Kastrup-Larsens til at reducere sin samlede løn med nogle af de de ekstra vederlag, dog ikke dem, han får for arbejdet i Kommunernes Landsforening (KL). Vederlagskommissionen havde tilsvarende anbefalet, at undtage KL-arbejde.. Kastrup-Larsen fik by- rådets opbakning, men uden begejstring hos partikammeraterne på Christiansborg, for eksempel kommunalordfører Magnus Heunicke.. - Jeg mener virkelig ikke, at det er Folketingets opgave at gøre sig til smagsdommer over, hvad en borgmester vælger at gøre med det vederlag, sagde Magnus Heunicke ifølge Ritzau tirsdag.. Det er nyt, at Radikale Venstre nu går ind for at Vederlagskommissionens fulde model, som Enhedslistens forslag bygger på. Radikale Venstre var med i stemmeaftalen fra maj 2016 om at hæve lønnen uden modregning. Med i aftalen var dengang også Venstre-regeringen, Socialdemokratiet, Konservative og Liberal Alliance. . Deres modstandere fremhævede flere gange, at de havde lovet følge anbefalingerne fra Vederlagskommissionen. De fulgte så at sige kun den indbringende del af forslaget..