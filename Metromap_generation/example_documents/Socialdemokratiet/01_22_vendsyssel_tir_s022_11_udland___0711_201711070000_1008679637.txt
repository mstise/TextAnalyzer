Forsøg på regeringsdannelse i Island synes at kollapse. REYKJAVIK: De seneste dages bestræbelser på at danne en venstrefløjsregering i Island efter parlamentsvalget i forrige uge fører tilsyneladende ikke til noget.. Præsident Gudni Jóhannesson havde givet lederen af den Den Grønne Venstrebevægelse, Katrin Jakobsdottir, mandat til at forsøge at danne en regering. Men forhandlingerne brød sammen i går, rapporterede tv-kanalen RUV.. Jakobsdottir har forhandlet med Piratpartiet, Fremskridtspartiet og Socialdemokratiet. De fire partier kan tilsammen mønstre 32 ud af 63 mandater i parlamentet.. Til RUV fortæller Katrin Jakobsdottir, at sammenbruddet i forhandlingerne er en stor skuffelse. De var ellers forløbet fint, siger hun./ritzau/.