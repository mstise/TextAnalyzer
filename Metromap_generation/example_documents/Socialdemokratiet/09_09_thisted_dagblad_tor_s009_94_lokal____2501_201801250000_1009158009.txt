Udvidelse af udvalg ikke noget lovkrav. THY-HANNÆS: Styrelsesloven giver mulighed for at øge antallet af medlemmer i et stående udvalg - for at sikre, at flertallet i kommunalbestyrelsen også bliver afspejlet i udvalget.. Men det er kun en mulighed, ikke noget krav. Det oplyser Joachim Plaetner Kjeldsen, der repræsenterer Alternativet i Thisted Kommunalbestyrelse.. De to partier bag konstitueringen i den nye kommunalbestyrelse, Socialdemokratiet og Venstre, har besluttet at udvide klima-, miljø- og teknikudvalget fra fem til syv medlemmer. Dermed får de to partier flertal i dette udvalg, hvilket - ifølge den matematiske metode, som udvalgspladserne fordeles efter - ikke havde været tilfældet med kun fem medlemmer.. I Thisted Dagblad onsdag blev det omtalt som et lovkrav, at et konstitueringsflertal også skal have flertal i de enkelte stående udvalg. Det er ifølge Joachim Plaetner Kjeldsen også sådan, borgmester Ulla Vestergaard (S) har fremstillet sagen.. Kommunaldirektør Ulrik Andersen bekræfter dog, at der ikke er tale om et lovkrav:. - Men så ville vi have den ekstraordinære situation, hvor oppositionen havde flertal. Styringsmæssigt ville det blive lidt svært, siger han.. Nej tak til næstformandspost. Joachim Plaetner Kjeldsen er selv blevet medlem af klima-, miljø- og teknikudvalget - og fik faktisk tilbudt næstformandsposten af SV-flertallet:. - Men jeg takkede nej, fordi vi ikke blev inviteret til at snakke politik, siger han - der ærgrer sig over, at der ikke blev gjort et forsøg på at lave en bredere konstitueringsaftale:. - Det havde både kommunalbestyrelsen og vælgerne fortjent, siger Joachim Plaetner Kjeldsen.. Han deler i øvrigt LA’eren Casper Søe-Larsens kritik af, at flertallet vil bevilge vederlag til næstformændene i udvalget.. - Der er i forvejen blevet givet betragtelige lønstigninger. Så det lugter af, at man betaler i egne rækker til gengæld for, at man har lavet en smal konstituering, siger Joachim Plaetner.. Kommunalbestyrelsen skal på tirsdag tage stilling til ændringer i styrelsesvedtægten, som bl.a. vil sikre næstformændene i de stående udvalg ca. 21.000 kr. mere i vederlag end de menige medlemmer. Da der samtidig skal betales vederlag til de to ekstra udvalgsmedlemmer, koster ændringerne i alt 260.000 kr. om året..