- Vi skal beskytte lokal arbejdskraft. THISTED: Simon Kollerup (S) slår fast, at beløbsgrænsen for udlændinge, som søger om opholdstilladelse i Danmark er, som den skal være.. - Den er hverken for høj eller for lav, siger Simon Kollerup, der er valgt til Folketinget for Socialdemokratiet i Thisted-kredsen.. - Vi indførte grænsen for at beskytte den lavtlønnede del af arbejdsmarkedet mod negativt lønpres og konkurrence, siger Simon Kollerup. . Aftalen blev indført i samarbejde mellem DF, SF, S og EL.. I modsætning til Torsten Schack står han helt og holdent bag lovgivningen.. - Vi vil først og fremmest beskytte pladserne på arbejdsmarkedet til den lokale arbejdskraft, siger Simon Kollerup.. I NORDJYSKE kunne man mandag læse om maritime virksomheder, som står til at miste en stor del af deres arbejdskraft, hvis deres medarbejdere udvises.. - Når det gælder fiskeindustrien, så er det ikke mit umiddelbare indtryk, at der mangler lokale folk med de rette kvalifikationer til arbejdet, men mere, at der er nogle regler på dagpenge-området, som spænder ben for lokal arbejdskraft i den branche, siger Simon Kollerup, som lover, at han vil tage problemet med supplerende dagpenge op med kol. legerne på Christiansborg. . Glad på Mohameds vegne. Simon Kollerup glæder sig over, at Mohamed Diriye Ibrahim fra slagteriet Tican i Thisted nu efter al sandsynlighed får lov til at blive.. - Før levede han ikke op til reglerne. Det gør han nu, og jeg forventer, at han får opholdstilladelse, siger Simon Kollerup, som har stor respekt for det arbejde, Tican og tillidsmand Peter Unos har udført i udvisningssagen om Mohamed Diriye Ibrahim. . - Hvis Mohamed opfylder betingelserne om en opholdstilladelse på baggrund af beløbsordningen, og det ser jo sådan ud, så vil jeg helt klart forvente, at han på lige fod med alle andre kan få en opholdstilladelse. Nu i kraft af sit arbejde og ikke som flygtning. Det er sådan set en meget værdig og god løsning, som burde klare problemet til glæde for alle, siger Simon Kollerup..