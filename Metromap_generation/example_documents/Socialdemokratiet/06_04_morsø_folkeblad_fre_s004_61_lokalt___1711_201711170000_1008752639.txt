Sidste show i   Arenaen. NYKØBING: - Hvis Hans Ejner skulle gå i stå, så tror jeg godt, at jeg vil kunne fuldføre hans indlæg, sagde Ellen Philipsen Dahl (DB) med et smil i pausen. Efter små tre uger med 11 offentlige vælgermøder plus det løse ved de syv spidskandidater til valget på tirsdag godt, hvad modparten vil sige. Men the show must go on, og ved det første vælgermøde i Nykøbing i mange år - og det sidste i valgkampen - kunne arrangøren Østmors Venstre notere flot fremmøde i aftes.. Over 200 mennesker og også andre end partiernes egne kandidater og klakører havde fundet vej til et mødelokale i Sparekassen Thy Arena Mors. Formen var lidt anderledes, idet spørgsmål fra salen skulle stilles skriftligt på sedler i en hat, der gik rundt.. Indledningsvis fik de syv spidser tre minutter hver til at ridse partiernes hovedlinjer op. Bo Fink (EL) mente, at pengene kommer til at fosse ud af kommunekassen, når det viser sig, hvad det reelt vil koste at gøre ruten Fårtoftvej/Fårtoftmark parat til at modstå de forventede molertransporter fra Stærhøj Øst. 20-30 millioner kroner anslog han, hvis vejkassen skal funderes.. Thomas Jensen (K) replicerede senere, at vejene på Nordmors ikke er meget bedre end den omtalte, og de har holdt til molertransporter i almindelige lastbiler gennem mange år.  Han slog igen til lyd for bæredygtig bosætning i landsbyskove, hvor naturens mangfoldighed sikres ved korridorer gennem det dyrkede land. Og så holder han fast i vindmøllerne, og de må gerne står ved det forskningscenter for grøn energi, som Demokratiske Balance vil etable ved bioenergivirksomheden i Sindbjerg.. Uffe Korsgaard (LA) var lige ved at blive stødt over, at Enhedslisten tillod sig at snuppe hans idé om en stærk økonomi i kommunen. . - Vi måtte lukke institutioner i denne valgperiode. Det risikerer man ved ikke at ha. ve en god økonomi. Vi vil gerne nedbringe gælden, som kommunen betaler 20-25 mio. kr. på årligt i renter og afdrag, sagde Uffe Korsgaard.. Meiner Nørgaard fik flere gange i aftenens løb lagt afstand til Socialdemokratiet og fremhævet en borgerlig borgmesters fortræffeligheder. Han fremhævede udviklingen, hvor Nykøbing til føres et nyt kulturfjordområde, en multipark med enormt potentiale og en forskønnelse af Gasværksvej, som der netop er blevet doneret 300.000 kr. til udsmykning af. . Ellen Philipsen Dahl (DB) slog på sit partis fire udviklingsscenarier for Nykøbing og nord-, midt og sydøen. Hun måtte dog forklare borgmester Hans Ejner Bertelsen (V), hvad en masterplan er for en størrelse, og talte senere for en sammenlægning af turisme- og erhvervsområdet, fordi hun fandt opsplitningen unaturlig.. Viggo Vangsgaard (S) fandt det påkrævet at bruge flere ressourcer på børn og ældre, og han mente også, at kommunen har råd til det. Specielt svage elever i skoelrne trænger til et løft, sagde han. Ellers går S til valg på en vindmøllefri ø, hvor den alternative energi skal opvejes med investeringer i solpaneler. . Borgmester Hans Ejner Bertelsen fremhævede, at hans fire år ved roret har resulteret i, at ingen længere betvivler Morsø Kommunes evne til at stå på egne ben. Vejen dertil har gået gennem vanskelige og nødvendige beslutninger. Nu er der skabt plads til en udviklingsdagsorden, men dog fortsat med påpasselig økonomisk styring, understregede han.. Ordstyrer Christian Kjeldsen ville til slut have kandidaterne til at pege på den foretrukne borgmester. Hans Ejner Bertelsen, Viggo Vangsgaard og Ellen Philipsen Dahl pegede på sig selv, Thomas Jensen, Meiner Nørgaard og Uffe Korsgaard på Bertelsen. Bo Fink vil først tage stilling efter valget, men synes umiddelbart bedst om Viggo Vangsgaard. .