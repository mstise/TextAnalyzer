Grib stafetten, borgmester. ARBEJDSPLADSER: I Folketingets åbningsdebat meddelte Venstres statsminister Lars Løkke Rasmussen, at der skal udflyttes yderligere arbejdspladser.. Nu er chancen der for at rette op på den mangel på arbejdspladser i Dronninglund by, som kom i kølvandet på lukningen af Dronninglund Sygehus.. Fra drøftelser med min far er jeg bekendt med, at 400 gode og velkvalificerede borgere havde deres daglige arbejdsplads på Dronninglund Sygehus, da det var i sine velmagtsdage.. Som det er alle bekendt er bygningen nu overgået til at være flygtningecenter med meget få arbejdspladser. Respekt for det - vi skal naturligvis hjælpe mennesker i nød, men disse arbejdspladser kompenserer for det første ikke for tabet af de mange højt kvalificerede arbejdspladser ved sygehuset og for det andet er det kun for en tidsbegrænset periode. Nu har Socialdemokratiets formand Mette Frederiksen efter åbningsdebatten peget på, at det kunne være en mulighed at flytte et skattecenter til Nordjylland. Her vil Dronninglund Sygehus være et passende valg med gode rammer og tidssvarende bygninger. Det vil give gode arbejdspladser, skabe efterspørgsel på boliger til højtuddannet personale, øget lokal handel, efterspørgsel på lokale håndværkere og ikke mindst herigennem sikre Dronninglund by mod tab af yderligere dagligvarebutikker.. Kære Borgmester griber du chancen nu har du mulighed for at sikre at vi i den østlige del af kommunen får lidt tilbage af det vi mistede ved sygehusets lukning.. forkortet, red.