115 bejler til vælgerne i Rebild. REBILD: I Rebild Kommune er der 11 lister med i alt 115 kandidater, der er klar til at bejle til de lokale vælgere i kampen om de 25 pladser i byrådet.. Det oplyser funktionsleder Pernille Bay Pedersen, Rebild Kommune, som mandag offentliggjorde de godkendte lister og valgforbund på rebild.dk. Det drejer sig om de ni lister, der er repræsenteret i det nuværende byråd, plus Liberal Alliance og Alternativet.. Alle 11 lister indgår i forskellige tekniske valgforbund: . AFÅ - Socialdemokratiet, SF og Alternativet.. BCO - Radikale Venstre, Det Konservative Folkeparti og DF. . IJV - Liberal Alliance, Oplandslisten og Venstre.. LØ - Den Sociale Fællesliste og Enhedslisten. . Ved valget for fire år siden opstillede 104 kandidater fordelt på 11 lister.. Liberal Alliance stillede også op for fire år siden, mens Alternativet jo er stiftet i mellemtiden. . På landsplan har det nye parti fået listebogstavet Å, hvilket er gået ud over den lokale Den Sociale Fællesliste i Rebild Kommune, som nu skal findes på stemmesedlen under bogstavet L. . I 2013 var den 11. liste den såkaldte Cykelsti-Listen, som først og fremmest kæmpede for at få anlagt en cykelsti mellem Rørbæk og Nørager, hvilket i øvrigt er realiseret nu - selv om listen ikke opnåede valg.  .