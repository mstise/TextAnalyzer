Kan det være rigtigt?. 10-ÅRIG: På onsdag (26.10.) er jeg klar på Polden P-plads for at demonstrere for den 10-årige dreng, som ikke selv har nogen stemme i hans liv. Der er begået adskillige lovbrud i sagen, og hver gang jeg tror, at jeg ikke kan blive mere rystet - bliver jeg det igen. Jeg er simpelthen chokeret over at bo i en kommune med . Ifølge servicelovgivningen skal I som kommune lave den mindst mulige ind- gribende foranstaltning for barnet. Men i Hjørring Kommune har I foretaget det værst mulige indgreb som første foranstaltning - og som barnet betaler den hårdeste pris for. . Den 10-årige dreng har ikke været hjemme over- hovedet i over et år nu! Ikke engang en voksen kriminel bliver straffet så hårdt.. At du af alle mennesker kan tale for en børnehjemsanbringelse, som det første er ud over al menneskelig forstand for os andre. Du, som selv fortæller om din egen netværksanbringelse ved dine bedsteforældre sammen med dine halv- søskende, kender pludselig ikke til den ordning!. Udover den 10-årige dreng er der faktisk mange andre børn/forældre i denne forvaltning, som ikke får den nødvendige hjælp. Også dem står jeg der for på onsdag - for at demonstrere for den manglende retssikkerhed og utilfredshed med børne- og unge-forvaltningens metoder i kommunen. . Mange forældre kæmper en uendelig og ulige kamp for deres syge, handicap- pede og udsatte børn. En magtesløs kamp, som resulterer i omsorgssvigtede børn og i hvert fald ét dokumenteret dødsfald.. Mange fortæller, at man lige så godt fra starten kan hyre en advokat, når éns sag skal behandles i denne forvaltning. Kan det virkelig være rigtigt, Arne Boelt?. Alle kan opleve at få et alvorligt sygt barn, handicappet barn eller opleve en skilsmisse og dermed ende som en ”sag” i forvaltningen. Kan man straffe en 10-årig dreng så grotesk som i denne sag - hvad bliver så det næste? Jeg har mistet al tro på, at kommunen handler forsvarligt for børnene. Og jeg har mistet al tro på, at Socialdemokratiet er der for de syge, handicappede og udsatte børn..