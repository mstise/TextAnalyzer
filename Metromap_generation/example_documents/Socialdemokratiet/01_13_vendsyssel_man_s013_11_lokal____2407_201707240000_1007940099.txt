Regn drillede havnefest. ASAA: Mens vejret lørdag viste sig fra sin bedste side, og der var fyldt med mennesker på Asaa Havn, måtte en del af arrangementet søndag rykke ind i teltet på grund af kraftige regnbyger.. Søndag var dagens højdepunkt dysten mellem de tre borgmesterkandidater om at fremstille en borgmesterstang.. Det blev Socialdemokratiets borgmesterkandidat, Arne M. Jensen, der vandt dysten med den S-formede borgmesterstang.. Arne M. Jensen havde god hjælp i byrådsmedlem Ole Andersen og byrådskandidat Bettina B. Kjeldsen.. Regerende borgmester Mikael Klitgaard blev nummer to med sin V-formede borgmesterstang, mens den konservative Karsten Frederiksen blev nummer tre.. - Jeg vil gerne bevare borgmesterposten. Så kan Socialdemokraterne bage til byrådet, sagde han.. Karsten Frederiksen vandt på kagens smag, men blev henvist til tredjepladsen, da han havde lavet en komtessestang i stedet for en borgmesterstang.. Karsten Frederiksen havde ellers medbragt ingredienser i form af friske hindbær, æbler samt lakridsplante.. Det var ovnen fra det nu nedlagte plejehjem i Asaa, der blev brugt til at bage borgmeterstængerne i.. Arne M. Jensen sikrede sig en Asaa-bjesk som præmie. Dommerne var de erfarne bagere Lindy Jensen og Niels Chr. Jakobsen fra Asaa.. De mange mange boder med råvarer rykkede også ind i teltet, og der var rift om smagsprøverne.. Selv om søndagen var udråbt til Smagens Dag, var der også musik, idet både The Irish Waterfalls, Jens Varmløse samt Gerå Engvejs Orkester underholdt.. Hyttefadets telt måtte midt eftermiddag lukke på grund af regnvejret.. Lørdag var Musikkens Dag, og her tilsmilede solen arrangementet, så en stor del af arrangementet kunne afvikles i det fri.. Her var det blandt andet Old Ragged Jazzmen samt Burholt & Co., der sørgede for musikken. Og en del Asaa-borgere stod for skud i revyen ”Sladderbænken”, der er den store publikumsmagnet.. En dyst i havnebassinet i ølkassestabling blev vundet af Gandrup-V. Hassing serie 6 fodboldhold, der klarede 18 kasser, mens Puck-klubben fra Klokkerholm rejste 14 kasser.. Dermed fik fodboldspillerne (tidligere Ulsted serie 6) revanche fra i fjor.. Asaa Baadelaug sørgede for rundsejlads for interesserede i havnen.. Det var en tidligere Asaa-dreng, Peter Koch, der åbnede havnefestivalen. Selv om han i dag bor i København, betragter han stadig Asaa som sin hjemstavn.. Han glædede sig over den udvikling, der er i Asaa. Selv har han haft en finger med i spillet omkring Asaa Friplejehjem.. Peter Koch konstaterede, at havnen har betydet meget for ham. Hans far, Ingemann Koch, etablerede sig som 19-årig som fiskeeksportør.. - Fiskeriet trivedes godt i Asaa, men det ebbede ud i 1980’erne, og i dag er der ingen aktive fiskere med større både i Asaa.. Trods regnen søndag er der i Asaa Boldklub, der er arrangør af havnefestivalen, tilfredshed med arrangementet, der involverede mange frivillige..