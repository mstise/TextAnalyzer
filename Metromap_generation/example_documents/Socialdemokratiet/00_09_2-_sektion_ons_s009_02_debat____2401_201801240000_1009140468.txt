Leve janteloven. LØKKE: Bravo, statsminister, du har en velsignet evne til at afsløre jantelovens fornemmeste frontløbere. . Intet er for småt for mestrene, når janteloven krænkes, men kære Lars Løkke Rasmussen, janteloven kræver at blive udfordret, hvis TV 2 News, Ekstrabladet, Enhedslisten og Socialdemokratiet skal have mulighed for at vise deres berettigelse og vise folket, hvor omhyggeligt de vogter over Danmarks dyd.. En dygtig fiskeskipper har gjort sit erhverv til sin levevej og er derfor et oplagt emne for jantelovens vogtere.. Han kan naturligvis ikke tituleres som fiskeskipper. Der er mere slibrighed i kvotekonge. En kvotekonge er en, der har købt fiskekvote af en anden fisker, der har solgt sin kvote. . Jamen, det kan man naturligvis ikke have. Han får mulighed for at forrente en større båd og ansætte flere medarbejdere, og så har han ovenikøbet fået råd til et sommerhus, donere et pænt beløb til velgørenhed, og så kommer det værste, det ubærlige i jantelovens fædreland, få besøg af selveste statsministeren. . Det kræver samråd i Folketinget. Måske er det så forkasteligt, at han ligefrem må forlade sin statsministerpost.. Nu er det bare sådan, at jantelovens tilhængere ved deres simple optræden vækker mere afskyelighed end et udsat sommerhusophold med familien.. Der er virkelig krise i kongeriget. Det må mindst kræve et regeringsskifte.. Danmark, hvor er du dejligt tolerant, hvilken mageløs omhu. Den næste lov må være at beskrive prototypen på en ideel statsminister, så vælgerne kan undgå det forsmædelige at få en statsminister, der ved sit virke fremmer befolkningens levefod, værner om landets børn og gamle og skaffer velfærd og beskæftigelse, giver en flygtning en hånd og et pusterum i en urolig verden. Han må have begået fejl, ja ja ja, han må da begå fejl, ja, og så er han ovenikøbet Venstremand. Leve janteloven..