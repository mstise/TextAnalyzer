Tidligere miljøminister forlader Folketinget. ¤ Kirsten Brosbøl, tidligere miljøminister, fylder i dag 40 år.. Kirsten Brosbøl blev over- raskende miljøminister i Helle Thorning-Schmidts S-R-regering fra 3. februar 2014 indtil 28. juni 2015.. Hun genopstiller ikke til Folketinget ved næste valg. Forrige efterår meddelte hun på Facebook, at ”hun vil ud og prøve noget andet”.. I 2005 kom hun i Folketinget for Socialdemokratiet. Året forinden besejrede hun klart David Trads, som havde været Informations chefredaktør, i kampen om at blive socialdemokratisk folketingskandidat i Skanderborg-kredsen.. Dengang var Kirsten Brosbøl relativt ukendt som kandidat. Det var hun stadig, da hun i 2014 afløste Ida Auken som miljøminister, fordi SF forlod Thornings regering efter salget af Dong-aktier.. Inden ministerposten var Kirsten Brosbøl Socialdemo- kratiets ligestillings- og føde- vareordfører. . Fra 2007 var hun forskningsordfører. . Nu sidder hun i Folketingets energi- og klimaudvalg, miljø- og fødevareudvalg, uddannelsesudvalg og udenrigsudvalg. . Hun har ledet et tværpolitisk netværk, som sætter fokus på FN’s verdensmål.. Fra første færd i Folketinget tilhørte Kirsten Brosbøl kredsen af socialdemokrater, som støtter Mette Frederiksen.. Kirsten Brosbøl er cand.scient.soc. i samfundsvidenskab fra RUC. . Hun har både været ansat i fagbevægelsen og i Socialdemokratiet. Hun har i flere omgange arbejdet i Europa-Parlamentet.. Hun voksede op i Odder syd for Aarhus. . på Socialdemokratiets hjemmeside beskrev hun sin opvækst med politik i centrum:. - Allerede i mit barndomshjem var der politik på dagsorden. Bedstefar var fisker og byrådsmedlem for Venstre på Djursland, min mor sygeplejerske og aktiv på venstrefløjen. Og min far håndværker og socialdemokrat. Så jeg lærte tidligt, at man ikke skal holde sig tilbage for en rask politisk diskussion, skrev hun.. I 2002 tog hun en master (MA) i freds- og konfliktstudier ved University of Sussex i Brighton i Storbritannien.. Hun meldte sig ind i Social- demokratiet, mens hun studerede. I 2015 blev hun valgt efter Nicolai Wammen i Østjyllands Storkreds med 10.843 personlige stemmer.. Kirsten Brosbøl har sønnerne Walter og Alfred sammen med ægtemanden Daniel Raahauge. .