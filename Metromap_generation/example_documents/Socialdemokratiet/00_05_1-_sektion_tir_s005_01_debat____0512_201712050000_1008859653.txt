Flådestationens bedste ven. SOCIALDEMOKRATIET: Nu må det være på sin plads at bruge et bibelsk citat over for en mand, der ingenting ved eller forstår, nemlig Carl Frede Haugaard.. ”Hvorfor ser du splinten i din broders øje, men lægger ikke mærke til bjælken i dit eget øje? Hykler, tag først bjælken ud af dit eget øje; så kan du se klart nok til at tage den splint ud, som er i din broders øje”. (Luk. 6, 41-42) . C.F.H. mener stadig, at det er vigtigt, at Flådestation Frederikshavn får politisk besøg. Det vil i den forbindelse være oplagt, at C.F.H. med sin nære tilknytning og store veneration overfor borgerlige politikere får landets forsvarsminister Claus Hjort Frederiksen (V) til at komme på Flådestation Frederikshavn og fortælle, hvorfor regeringen ikke vil flytte de enheder, der skal flyttes fra Holmen (læs: København) til Frederikshavn. . Hele regeringen og Dansk Folkeparti vil flytte det meste fra Holmen til Korsør. De har endvidere foreslået, at der skal oprettes en tredje eskadre - også i Korsør.. Flådestation Frederikshavns bedste ven er Socialdemokratiet. Det fremgik tydeligt af det sidste forlig. Mig bekendt er Bjarne Laustsen (S) det eneste folketingsmedlem, der har besøgt Flådestationen siden forslaget til nyt forsvarsforlig blev fremlagt. . Jeg har ikke set en eneste borgerlig politiker, der har givet det mindste pip, her i NORDJYSKE, selvom at jeg sikker på, at avisen gerne ligger plads hertil, i stedet for intetsigende indlæg fra C.F.H. . Nogen skal jo oplyse C.F.H. om sagens rette sammenhæng. Så hvis det er uartigt - så er det ok med mig..