Vi skal helt af med regions-bureaukrati. REGIONERNE: Der går knap en dag, uden at medier i Nordjylland dokumenterer, hvordan borgere rammes af dårligt samarbejde mellem stat, regioner og kommuner.. Senest har regionsformand Ulla Astman (S) og lægerne i PLO tilsyneladende taget borgerne i Frederikshavn som gidsler i en pengestrid om lægevagter.. Samtidig bevilger Region Nordjylland enkeltmedarbejdere op til 1,7 millioner skattekroner i årsløn, og regionen har netop rekrutteret en ”direktør for patientforløb” frem for at give læger og sygeplejersker bedre tid og bedre IT-systemer til at tale sammen indbyrdes.. For borgerne er der ikke meget ”patientforløb” over at skulle på en kvart dagsrejse for at stå i kø hos en praktiserende læge.. Blandt andet på den baggrund argumenterer samtlige Dansk Folkepartis regionskandidater i Nordjylland for at lukke regionernes ledelser. Besparelserne kan forbedre forholdene for sygeplejersker, læger og patienter.. Vores plan møder kritik fra Socialdemokratiet og regionskandidat Mogens Ove Madsen (NORDJYSKE 16.-08).. Ifølge ham har Dansk Folkeparti selv sagt ja til at oprette regionerne, hvilket er både rigtigt og forkert. DF har i årevis talt for at nedlægge amter og regioner uden at finde flertal.. Madsen frygter, at en lukning vil fjerne sundhedsvæsenet yderligere fra borgerne til fordel for en ”teknokratisk model”.. Den udfordring er vi opmærksomme på, men omvendt kan en regionslukning faktisk ende med bringe borgerne tættere på deres sundhedsvæsen. Rundspørger viser typisk, at folk knap ved, hvad regionsledere og -politikere egentlig laver. Virkeligheden er altså, at de nuværende regioner er tæt på at være den ”teknokratiske model”, Madsen kritiserer.. Derved opnås en mere ensartet patientbehandling landet over, og i tilfælde af problemer er det nemmere at placere et ansvar, f.eks. hos sundhedsministeren, Sundhedsstyrelsen, kommunerne eller for den sags skyld PLO.. At lukke regionsledelserne er at fjerne en djøf’iceret politisk aktør. Det vil skabe større demokratisk klarhed og bedre borgerservice..