En kommune - men stadig fire rådhuse. Valgtræf Jammerbugt 
. BROVST: En kommune - men med fire rådhuse. . På det punkt er der intet sket siden kommunesammenlægningen for 12 år siden, og det kommer der heller ikke til i de næste fire år. . Det stod helt klart efter valgtræffet i Jammerbugt kommune - arrangeret af TV2 Nord, DR Nordjylland og NORDJYSKE Medier. For selvom der ville være penge at spare på at lukke tre og samle det hele i Aabybro, så er der kun et af de 11 partier, som stiller op til kommunalvalget, der talte for den ide. . -  Vi skal bruge pengene på varme hænder i stedet for på administrationen. Det vil spare mange penge, som vi kan bruge på varme hænder i stedet for. Vi skal være en stor kommune i stedet for fire små. Der er stadig for meget sognerådspolitik i Jammerbugt, lød det fra den konservative Kasper Buus Hornemann - yngste medlem af panelet. . Men det er muligvis det allermest sikre at sige, hvis man ikke vil være borgmester i en kommune, hvor både Brovst, Fjerritslev, Pandrup og Aabybro stadig kaldes centerbyer - selvom sidstnævnte mere og mere ligner et center for det hele. Især hvis planerne om at bygge et center i syv etager i byen føres ud i livet. . - Vi har en decentral struktur, og det skal vi blive ved med. Det er en del af kommunens DNA. Det vil også se mærkeligt ud, at vi kæmper for at få statslige arbejdspladser flyttet ud samtidig med, at vi selv centraliserer, mente borgmester Mogens Gade (V), og der fik han opbakning fra både resten af panelet og et voldsomt flertal af de omtrent 200 tilhørere, der var på plads i Brovst Kulturcenter.  . Helt så markant opbakning til Gade var der ikke hele vejen igennem, men det var i hvert fald tydeligt, at der skal ske meget, hvis ikke han også er borgmester efter valget. Sidst fik han tæt på halvdelen af stemmerne, og eftersom DF på valgtræffet klart meldte ud, at de vil pege på ham, så skal der virkeligt flyttes mange stemmer, før der kommer en anden borgmester. På andre områder var enigheden ikke så markant - især vindmølleplaner var der delte holdninger til, men også boliger til ældre er stadig et emne, der deler vandene. .  - Jeg tror, at vi kommer til at se på vores plejehjemsstruktur endnu engang. Vi skal nok tilbage til de gamle dages alderdomshjem samtidig med, at vi har et centralt plejehjem til de ældre, der har brug for højt specialiseret pleje, lød det fra Jens Chr. Golding, der er spidskandidat for Socialdemokratiet. . Alternativets Liselotte Jakobe Lundsgaard foreslog, at der laves kombi-hjem, hvor både unge og ældre kunne bo sammen. . Også forvaltningens indsats i en stribe sager om hjælp - eller mangel på den - til handicappede og deres familier har fyldt en del i den indeværende byrådsperiode. . - Vi gør det ikke godt nok på handicapområdet. Hvis der er fejl i 55 procent af sagerne, så gør vi det ikke godt nok, og det må vi erkende, sagde Golding og der var han enig med Mogens Gade, der heller ikke var stolt af tallet. . Luk asylcentret. Og så er Nye Borgerlige kommet på stemmesedlen i Jammerbugt kommune, og her har spidskandidaten John Bjerg en mærkesag, der overskygger alt andet. . - Samtlige asylcentre skal lukkes. Vi skal have stoppet tilstrømningen til Danmark, og her hjælper Jammerbugt Kommune. De arbejdspladser vil vi helst være foruden. Vi må henvende os til Folketinget, og så må de tage dem, lød det fra John Bjerg. . Det samme ville Dansk Folkeparti - omend Per Vandborg dog ikke ville sende asylansøgere til Christiansborg, men i stedet lade kontrakten med Udlændingestyrelsen løbe ud og så lade andre kommuner tager over. . - Vi skal ikke drive centre i hverken Sønderborg, Brønderslev eller vores egen kommune. Asylcentret i Tranum kunne vi lave om til et sted for soldaterveteraner,  mente Vandborg, der har afløst folketingsmedlem Morten Marinus som partiets spidskandidat. . Men det synspunkt stod DF og Nye Borgerlige alene med - formentligt fordi, at asylcentret har været en god forretning for kommunen og har skabt arbejdspladser, som ellers aldrig ville være kommet til kommunen. . Nye Borgerlige var derimod helt alene, når det handlede om at lukke skoler - John Bjerg var nemlig eneste politiker, der ikke ville love, at der ikke skal lukkes skoler i den kommende byrådsperiode. . BROVST: En kommune - men med fire rådhuse. . På det punkt er der intet sket siden kommunesammenlægningen for 12 år siden, og det kommer der heller ikke til i de næste fire år. . Det stod helt klart efter valgtræffet i Jammerbugt kommune - arrangeret af TV2 Nord, DR Nordjylland og NORDJYSKE Medier. For selvom der ville være penge at spare på at lukke tre og samle det hele i Aabybro, så er der kun et af de 11 partier, som stiller op til kommunalvalget, der talte for den ide. . -  Vi skal bruge pengene på varme hænder i stedet for på administrationen. Det vil spare mange penge, som vi kan bruge på varme hænder i stedet for. Vi skal være en stor kommune i stedet for fire små. Der er stadig for meget sognerådspolitik i Jammerbugt, lød det fra den konservative Kasper Buus Hornemann - yngste medlem af panelet. . Men det er muligvis det allermest sikre at sige, hvis man ikke vil være borgmester i en kommune, hvor både Brovst, Fjerritslev, Pandrup og Aabybro stadig kaldes centerbyer - selvom sidstnævnte mere og mere ligner et center for det hele. Især hvis planerne om at bygge et center i syv etager i byen føres ud i livet. . - Vi har en decentral struktur, og det skal vi blive ved med. Det er en del af kommunens DNA. Det vil også se mærkeligt ud, at vi kæmper for at få statslige arbejdspladser flyttet ud samtidig med, at vi selv centraliserer, mente borgmester Mogens Gade (V), og der fik han opbakning fra både resten af panelet og et voldsomt flertal af de omtrent 200 tilhørere, der var på plads i Brovst Kulturcenter.  . Helt så markant opbakning til Gade var der ikke hele vejen igennem, men det var i hvert fald tydeligt, at der skal ske meget, hvis ikke han også er borgmester efter valget. Sidst fik han tæt på halvdelen af stemmerne, og eftersom DF på valgtræffet klart meldte ud, at de vil pege på ham, så skal der virkeligt flyttes mange stemmer, før der kommer en anden borgmester. På andre områder var enigheden ikke så markant - især vindmølleplaner var der delte holdninger til, men også boliger til ældre er stadig et emne, der deler vandene. .  - Jeg tror, at vi kommer til at se på vores plejehjemsstruktur endnu engang. Vi skal nok tilbage til de gamle dages alderdomshjem samtidig med, at vi har et centralt plejehjem til de ældre, der har brug for højt specialiseret pleje, lød det fra Jens Chr. Golding, der er spidskandidat for Socialdemokratiet. . Alternativets Liselotte Jakobe Lundsgaard foreslog, at der laves kombi-hjem, hvor både unge og ældre kunne bo sammen. . Også forvaltningens indsats i en stribe sager om hjælp - eller mangel på den - til handicappede og deres familier har fyldt en del i den indeværende byrådsperiode. . - Vi gør det ikke godt nok på handicapområdet. Hvis der er fejl i 55 procent af sagerne, så gør vi det ikke godt nok, og det må vi erkende, sagde Golding og der var han enig med Mogens Gade, der heller ikke var stolt af tallet. . Luk asylcentret. Og så er Nye Borgerlige kommet på stemmesedlen i Jammerbugt kommune, og her har spidskandidaten John Bjerg en mærkesag, der overskygger alt andet. . - Samtlige asylcentre skal lukkes. Vi skal have stoppet tilstrømningen til Danmark, og her hjælper Jammerbugt Kommune. De arbejdspladser vil vi helst være foruden. Vi må henvende os til Folketinget, og så må de tage dem, lød det fra John Bjerg. . Det samme ville Dansk Folkeparti - omend Per Vandborg dog ikke ville sende asylansøgere til Christiansborg, men i stedet lade kontrakten med Udlændingestyrelsen løbe ud og så lade andre kommuner tager over. . - Vi skal ikke drive centre i hverken Sønderborg, Brønderslev eller vores egen kommune. Asylcentret i Tranum kunne vi lave om til et sted for soldaterveteraner,  mente Vandborg, der har afløst folketingsmedlem Morten Marinus som partiets spidskandidat. . Men det synspunkt stod DF og Nye Borgerlige alene med - formentligt fordi, at asylcentret har været en god forretning for kommunen og har skabt arbejdspladser, som ellers aldrig ville være kommet til kommunen. . Nye Borgerlige var derimod helt alene, når det handlede om at lukke skoler - John Bjerg var nemlig eneste politiker, der ikke ville love, at der ikke skal lukkes skoler i den kommende byrådsperiode. .