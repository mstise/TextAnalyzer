 75 år. ¤ Erik Erland Nielsen, Lindalsbakken 11, Hadsund, fylder torsdag 75 år.. Erik Erland Nielsen er født og opvokset på Mou Kær ved Brovst. I 1964 blev han ansat i Falck Redningskorps, . Aalborg, hvor han blev ansat i salgsafdelingen under administrationen i Aalborg med ansvar for Hadsund og Terndrup.. Efter distrikts- og strukturændringer har han periodevis betjent områderne Hobro, Aalborg/Nørresundby, Aars, Farsø og Løgstør-Nibe. Da han tiltrådte i 1964, var de 134 i salgsafdelingen, i 2005 ved hans fratrædelse var de 32.. De sidste mange år af Erik Erland Nielsens virke hos Falck var i Falck Erhverv med basis på Falck-gården i Aarhus.  . Her var han ansvarlig for alle kundesager og bevaringsopgaver i Falck.. Under hele sin ansættelse ved Falcks Redningskorps har han været beskæftiget i salgsafdelingen/kundeafdelingen.. Erik Erland Nielsen fratrådte hos Falck i februar 2005 efter 41 år og var efterfølgende i audiens hos dronningen.. Erik Erland Nielsen har gennem årene haft mange tillidshverv og bestyrelsesposter, bl.a. som formand for turistforeningen i Hadsund.. Han har været i bestyrelsen for Dansk Funktionærforbund, Assurandørernes Landssammenslutning, været landsklubformand og fællestillidsmand i Landsklubben for salgs- og overinspektører, medlem af og senere formand for Socialdemokratiet i Hadsund Kommune og opstillet til byrådet og i Lokalrådet for Sparekassen Nordjylland.. I fritiden har familie og venner, foreningsliv og sport altid været prioriteret . højt. Han har været aktiv i Hjemmeværnets Tamburkorps, Hadsund Skyttelaug og været kredsleder i FDF.. Erik Erland Nielsen har desuden været formand for Turistforeningen for Hadsund og Omegn/Hadsund Turistforening.. For et par år siden var Erik Erland Nielsen initiativtager til udgivelse af lokale turistpostkort for at udbrede et større kendskab til Hadsund- og fjordområdet..