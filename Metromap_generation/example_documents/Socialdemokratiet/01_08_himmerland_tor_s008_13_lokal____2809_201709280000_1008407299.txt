Landsbyer inviterer til valgmøde. SKELUND: ”Velfærd og trivsel i landdistrikterne” er sat som overskrift for et vælgermøde, der holdes på Havbakkeskolens afdeling i Skelund, mandag 9. oktober.. - Der vil blive fokuseret på kollektiv trafik, på offentlige institutioner som børnehaver, skoler og plejehjem, på handel og bosætning og på kulturtilbud og sport, siger formand for Skelund Landsbyforening, Marion Kronbo.. Alle opstillede partier har givet tilsagn om at deltage. Det drejer sig om Peter Muhl, Socialdemokratiet, Danny Jensen, Venstre, Bo Ritterbusch, Liberal Alliance, Jan Andersen, Dansk Folkeparti, Birgitte Miehs, Alternativet, Peter Larsen, Socialistisk Folkeparti, Per Mikkelsen, Enhedslisten, Bent Verner Madsen, Konservative og Casper Hedegaard, De Radikale.. Det bliver en paneldebat, hvor politikerne kan gøre rede for deres holdninger og værdier i forhold til landdistrikternes udfordringer, og hvor vælgerne kan stille spørgsmål til specifikke områder.. - Borgerne fra Skelund-Veddum vil utvivlsomt være engagerede deltagere, men også folk andre steder fra er velkomne, siger Marion Kronbo. .