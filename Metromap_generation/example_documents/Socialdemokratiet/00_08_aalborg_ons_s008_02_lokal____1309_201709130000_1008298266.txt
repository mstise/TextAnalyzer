S: Fordele tosprogede     elever. AALBORG: I kølvandet på den undersøgelse af integrationen på skoleområdet, som skoleudvalget i Aalborg for nylig fik fremlagt, foreslår Socialdemokratiet nu, at der indføres en model, der fremmer en mere ligelig fordeling af tosprogede elever i kommunens skoler.. - Forslaget bygger på en model fra København, hvor man har gode erfaringer med at rådgive forældre til elever med sproglige udfordringer og henvise dem til at benytte sig af det frie skolevalg, forklarer Lisbeth Lauritsen (S). . Hun understreger, at det naturligvis skal være frivilligt, om man vil flytte skole. Men ifølge forslaget skal der laves en grundig faglig vurdering og sprogscreening af det enkelte barn, så forældrene ved, at der kan være fordele ved at flytte det til en anden skole.. - Det kan jo også være et etnisk dansk barn, der har problemer, og som kan have glæde af at flytte til en skole, hvor der er et bedre tilbud, påpeger hun.. DF i Aalborg har tidligere været fremme med forslag at indføre en grænse, så der højst er 20 procent tosprogede børn i kommunens skoler og daginstitutioner. Men en sådan tvangsfordeling ville et flertal i byrådet ikke være med til. Politikerne besluttede i stedet at iværksætte en undersøgelse af de faktiske forhold, og det der den, der nu får Lisbeth Lauritsen, som er medlem af skoleudvalget, til at foreslå en ny model.  . Undersøgelsen viser nemlig, at der er 15 skoler, som har mere 10 procent tosprogede elever, og flere steder er der - selv efter nedlæggelsen af de tidligere modtage. klasser - mere end 30 procent af anden etnisk herkomst.. - Og det synes vi ikke er holdbart, hverken for integrationen eller børnene, siger Lisbeth Lauritsen.. - Det kan for eksempel betyde, at der er klasser, hvor der ikke er en eneste dreng af etnisk dansk herkomst, og det giver altså nogle faglige udfordringer, tilføjer hun.. Socialdemokratiet vil fremlægge det ny forslag samtidig med, at byrådet behandler resultaterne af undersøgelsen af integrationen på skoleområdet. Og udover sproglige udfordringer foreslås det også, at den ny model tager højde for lokale forhold, da der nogle steder kan være store afstande mellem skolerne i Aalborg, så der bør tages højde for, om der er en sikker skolevej og gode offentlige transportforbindelser.. - Desuden skal der lægges vægt på, at der eksempelvis er to-lærerordninger på den modtagende skole, hedder det videre i forslaget, hvis må er at sikre, at alle børn får de bedste muligheder for at få en gennemføre en ungdomsuddannelse og få adgang til arbejdsmarkedet..