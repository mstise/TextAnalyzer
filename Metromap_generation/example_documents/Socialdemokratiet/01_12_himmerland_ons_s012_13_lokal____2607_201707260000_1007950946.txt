Lokalpolitikere i sadlen. AARS: Dårligt nok er ferien forbi, før vesthimmerlændingene i den kommende uge kan få en lille forsmag på, hvad der venter i den forestående valgkamp. . Det sker, når en række lokalpolitikere torsdag 3. august stiller til start i et cykel-motionsløb, som danner optakt til årets Jutlander Grand Prix i centrum af Aars.. Politikerne har fået frie hænder til at stille hold, bestående af op til fem ryttere, og foreløbig har fem partier meldt deres deltagelse, oplyser gadeløbets PR-mand Svend Erik Sode. . Socialdemokratiet går i efteråret til valg under slogan’et ”En anden vej”, men den går ikke, når det handler om at sprinte op ad Himmerlandsgade, har løbsarrangørerne måttet indskærpe over for Palle Jensen & Co.. Den socialdemokratiske borgmesterkandidat har på forhånd fået klare instrukser om at holde styr på sine partifæller, så de alle kører den rigtige vej i cykeldysten mod de vesthimmerlandske politikerkolleger. . Fra den konservative lejr forlyder dét, at taktikken går ud på at pakke borgmester Knud Kristensen godt ind og sørge for at han kommer frisk over stigningerne - klar til den afgørende spurt om sejren. . SF hylder princippet ”kvalitet frem for kvantitet” og stiller kun med to deltagere, Theresa Berg Andersen og Karen Clausager. Alligevel lyder det kækt fra SFerne, at de forventer at slå de andre hold med flere længder. . Venstres strategi forud for cykelløbet i Aars er umiddelbart lidt mere uklar.. Helt i modstrid med sloganet ”Venstre ved man, hvor man har”, har borgmesterkandidat Per Bach Laursen på forhånd holdt kortene usædvanligt tæt til kroppen.. Ja, tavsheden fra V-lejren har været så påfaldende, at løbsarrangørerne ligefrem overvejer, om der måske er tale om en helt ny - og alternativ - form for valgkampagne.. Hos Dansk Folkeparti har spidskandidat, Brian Christensen, i forberedelsesfasen haft store problemer med at finde sin cykel. . Det lover unægteligt ikke godt for formen, inden det i det den kommende uge går løs på de røde brosten i Aars.. Lokalpolitikernes interne Jutlander Grand Prix skydes i gang torsdag kl. 17.40.. En lille time senere bliver det elitens tur til at indtage den krævende løbsrute i kimbrerbyen. .