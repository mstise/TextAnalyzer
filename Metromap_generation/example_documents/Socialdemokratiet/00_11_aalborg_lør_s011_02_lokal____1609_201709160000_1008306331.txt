Tosprogede skal    lære modersmål. AALBORG: Byrådsmedlem og medlem af skoleudvalget i Aalborg Kommune Per Clausen (EL) foreslår nu, at der indføres modersmålsundervisning for alle tosprogede elever i 0 - 5 klasse.. Det sker på baggrund af den ny undersøgelse af integrationen i kommunens skoler, som viser, at en stor del af de tosprogede elever har faglige vanskeligheder. - Det fremgår meget tydeligt af forvaltningens beskrivelse af tosprogede børns muligheder for at blive dygtige til dansk, at muligheden for dette forbedres, hvis de også modtager undervisning i deres eget modersmål. . Derfor er det helt oplagt at indføre det, forklarer Per Clausen.. Han mener - ligesom Socialdemokratiet der har foreslået noget lignende - at der også skal laves en ordning, hvor forældre til sprogligt svage børn rådgives til frivilligt at vælge en skole, hvor der er færre børn med sproglige vanskeligheder. På disse skoler skal der så afsættes et antal pladser, som forbeholdes børn med sproglige vanskeligheder, som på den måde kommer foran i køen ved det frie skolevalg.. - Vi vil give børn med sproglige vanskeligheder en fordel i forhold til at vælge en anden skole, hvis forældrene vurderer, at dette er til fordel for børnene. Erfaringer fra København viser, at det har en positiv effekt på børnenes danskkundskaber, og modellen ligger i øvrigt i naturlig forlængelse af en tilsvarende, som vi fik sikret på dagtilbudsområdet, og desuden indeholder den ingen diskrimination eller andre negative tiltag i forhold til tosprogede elever, tilføjer Per Clausen..