Brønderslev                    . 36.210 indbyggere.. Borgmester: Mikael Klitgaard (V) - genopstiller.. Både S og SF gik tilbage ved valget i 2013. Socialdemokratiet, der havde borgmesterposten, måtte konstatere, at hvis der var tale om en borgmestereffekt, var den her af negativ art. .     Partiet mistede hver fjerde af de stemmer, det fik fire år tidligere. Til gengæld kom Enhedslisten ind i byrådet, men det opvejede ikke tilbagegangen i de andre to partier i rød blok. . Det betød, at Mikael Klitgaard (V) overtog borgmesterposten fra Lene Hansen (S). . Socialdemokratiet har siden ved en urafstemning valgt Arne M. Jensen, der er næstformand for Metal Vendsyssel, til ny borgmesterkandidat. Lene Hansen er dog parat til endnu en tørn som menigt byrådsmedlem.. Borgerlisten - der ved valget fire år tidligere ikke stillede op - vendte i 2013 tilbage med 6,3 pct. af stemmerne og fik to mandater, der blev udslaggivende ved konstitueringen. Listens frontfigur, Bendt Danielsen, afgik i løbet af perioden ved døden. Det andet af listens to byrådsmedlemmer, Steen Søgaard Petersen, er ny spidskandidat. . Mange beslutninger i byrådet er truffet enten enstemmigt eller med store flertal. Byrådet har i periodens løb lukket to mindre skoler i Agersted og Serritslev. I begge byer er der i stedet etableret friskoler. På samme måde er der i Asaa, hvor et tidligere byråd nedlagde plejehjemmet, i stedet etableret et friplejehjem.. Der er i valgperiodens løb kommet mere styr på kommunens økonomi, men byrådets medlemmer er ikke helt enige om, hvorvidt kassebeholdningen er stor nok eller ej. . Det har også givet megen debat, hvad der skulle ske i hovedbyen Brønderslevs centrum, på Banegårdspladsen..