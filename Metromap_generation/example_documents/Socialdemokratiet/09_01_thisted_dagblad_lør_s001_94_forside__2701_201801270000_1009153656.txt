Overføl-somme svigtes. NORDJYLLAND: Er du nordjyde, så lad være med at få allergi. Eller flyt til en anden landsdel. Sådan kunne et realistisk og venligt råd lyde - sat lidt på spidsen. For endnu hurtigere end antallet af mennesker med allergi stiger, falder antallet af specialiserede allergilæger. Ja, i Nordjylland har der ingen været i årevis modsat landets øvrige regioner. Ingen af Danmarks tre allergicentre findes her i landsdelen, og vi har i øvrigt rekordlang ventetid på at komme til hudlægen, der ellers kunne hjælpe en stor gruppe allergikere. . Vicedirektør i Astma-Allergi Danmark Anne Holm Hansen er alarmeret. Både over forholdene på landsplan og situationen i Nordjylland.. - Det er helt udenfor lands lov og ret så store forskelle der er på, hvordan man bliver behandlet i det her land i forhold til, hvad man kan forvente i udredning og behandling. Det er urimeligt. Danmark er jo et lille land, pointerer hun.. Situationen bekymrer det nordjyske folketingsmedlem og sundhedsordfører for Socialdemokratiet, Flemming Møller Mortensen, så meget, at han nu vil rejse sagen overfor sundhedsminister Ellen Trane Nørby (V).. - Den oprustning af lægerne, der skulle ske, fordi man fjernede allergispecialet i 2004, er ikke sket. Vi mister grebet om den nyeste viden på området. De mest syge patienter har ingen specialister at henvende sig til, og hvor skal de praktiserende læger få deres viden fra?. Weekend.