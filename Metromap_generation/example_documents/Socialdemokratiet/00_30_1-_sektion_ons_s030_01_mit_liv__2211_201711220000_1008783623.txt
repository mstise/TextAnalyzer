Astman er næsten  sikker. NORDJYLLAND: Ligesom for fire år siden blev regionsrådsvalget en gyser, hvor det endelige resultat ikke var klar ved redaktionens slutning. Men alt tyder på, at socialdemokraten Ulla Astman kan tage endnu en periode i spidsen for regionsrådet.. Med knap en fjerdedel af stemmerne optalt lå Socialdemokratiet til en fremgang på 3,5 procent og yderligere et mandat.. Alt tyder på, at Ulla Astman kan fortsætte som formand for regionsrådet med støtte fra de partier, der hidtil har stået bag hende. Det vil sige Radikale Venstre, SF og Enhedslisten.. - Det er jo lidt risikabelt at gøre boet op med kun en fjerdel af stemmerne talt op. Men det tegner til et ok resultat. Jeg glæder mig over den fremgang, vi i kommunerne ser til Socialdemokratiet.  Det er så beklageligt, at det ser ud til at ske på bekostning af de partier, der hidtil har støttet os, siger Ulla Astman.. Venstres spidskandidat Lone Sondrup havde med knap 25 procent af stemmerne optalt ikke de store forventninger til at resultatet ville vende.. - De resultater, der kommer til sidst er kommunerne med de store byer, bl.a. Aalborg. Her som i flere af de øvrige kommuner, ser vi at Socialdemokraterne har haft fremgang, siger Lone Sondrup.. Hidtil har Venstre haft næstformandsposten i regionsrådet. . - Og jeg synes, at et bredt samarbejde er vigtigt. Så det må vi se på, når vi skal drøfte konstituering, siger Lone Sondrup.. I valgkampen har . De Konservative førte i valgkampen deres spidskandidat Per Larsen frem som emne til formandsposten. . For otte år siden fik han i kraft af en aftale med Socialdemokraterne en næstformandspost i regionsrådet. Noget lignende er næppe sandsynligt denne gang.. - Men de ting, som Per Larsen har ført frem i valgkampen mener jeg ikke, at det har været et oplæg til et bredt samarbejde, siger Ulla Astman.. Derimod er hun ikke helt afvisende over Dansk Folkeparti, selv om der ikke er lavet aftaler med partiet.. - Det ser ud som om der er en åben dør, siger Ulla Astman..