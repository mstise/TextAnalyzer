Egelunds bagland bakker nej  til burkaforbud op. NORDJYLLAND: Liberal Alliances politiske ordfører, det nordjyske folketingsmedlem Christina Egelund, vil stemme imod regeringens forslag om at gøre det strafbart at optræde tildækket - populært kaldet burkaforbuddet.. Partiets ministre vil stemme for regeringens forslag. Det samme vil et enkelt menigt folketingsmedlem, mens de øvrige, deriblandt Christina Egelund, stemmer imod. Det betyder, at der ikke nødvendigvis er flertal i Folketinget for forslaget, der endnu en gang har sat dagsorden på Christiansborg. . Socialdemokratiet, som kunne sikre flertallet, ”er gået i tænkeboks”. De øvrige partier i rød blok vil stemme imod.. I de to andre regeringspartier er der langt fra tilfredshed med LA’s enegang, som giver Socialdemokratiet en mulighed for, som det udtrykkes, ”at trække regeringen rundt i manegen de kommende uger”.. Formanden for Liberal Alliances knap 500 medlemmer i Nordjylland, Michael Andersen fra Bjergby, bakker imidlertid op bag både, at medlemmerne af Liberal Alliances folketingsgruppe fritstilles, og at det nordjyske medlem har valgt, som hun har.. - Vi er et liberalt parti, og det ligger i det begreb, at man bør have lov til at leve, som man vil, så længe man ikke gør skade på andre. Efter min mening skal Folketinget ikke begynde at lovgive om, hvilket tøj man må bære i Danmark. Det er muligt, at nogle kvinder, der bærer bestemte klædningsdragter, er undertrykte, men det må man så håndtere på andre måder. Og hvis udfordringen er, at de ikke kan få et job, må man se på lovene på beskæftigelsesområdet. I stedet laver man en lov, som det vil være utrolig svært at håndhæve, og det er dumt.. Så efter din mening skal man have lov til at gå i burka, hvis man vil?. - Det skal man ja. Det er ikke liberalt at lave en lov, der forbyder det, og vi er et liberalt parti.. Og I sidder i en regering, der kalder sig liberal?. - Ja.. Den regering stiller nu det her lovforslag. Er den så ikke liberal?. - Det er den i nogle henseender. Men jeg må ærligt sige, at jeg simpelt hen ikke forstår, at det her forslag overhovedet er kommet på tegnebrættet. Uanset hvordan man vender og drejer det, virker det her ikke særlig liberalt.. Så når LA’s ministre, deriblandt partiets topfolk, vil stemme sammen med resten af regeringen for forslaget, så bruger de deres mandater til at stemme for noget, der ikke er liberalt, som du ser det?. - Jeg synes som sagt, det er fint, at vores folketingsgruppe er fritstillet. Ministrene må så som de øvrige medlemmer selv vurdere, hvad de finder rigtigst i situationen.. Var det alligevel rigtigt af Liberal Alliance at træde ind i regeringen, når nu den ikke opfører sig ”særlig liberalt”.. - Jeg syntes i sin tid, det var rigtigt at gøre det, og det synes jeg stadig. Politik er ikke nødvendigvis at være 100 pct. enig i alt med det parti, man er i, men at være i det parti, man er mest enig med. siger Michael Andersen, som vurderer efter uformelle drøftelser med bestyrelsesmedlemmer, at der er ”rimeligt stor enighed om den linje, jeg her beskriver”.. - Helt ude af proportioner. I Venstre er det ikke planen at fritstille folketingsmedlemmerne. Alligevel har en enkelt V-politiker, fhv. Eva Kjer Hansen, i en sms til Ritzau meddelt, at hun står ved, hvad hun for en måned siden varslede - nemlig at hun vil stemme imod et burkaforbud. . Eva Kjer Hansen er i øjeblikket med Europaudvalget i Sydkorea og har derfor ikke haft mulighed for at uddybe yderligere.. I sidste måned var den tidligere miljø- og fødevareminister hård i retorikken, da et udkast til lovforslaget dukkede op via DR Nyheder.. Regeringen lagde op til, at en overtrædelse af forbuddet enten skulle udløse en bøde på 1000 kroner eller fængsel i op til tre måneder.. Nu er fængselsstraffen taget ud af regeringens endelige udkast. Det kunne justitsminister Søren Pape Poulsen (K) fortælle tirsdag. . Med fængselsdelen ude af lovforslaget er Venstre blevet imødekommet. Derfor fritstilles Venstres medlemmer ikke i afstemningen, lyder det fra gruppeformanden, det nordjyske folketingsmedlem Søren Gade.. - Jeg har en forventning om, også hos dem, hvor det gør ondt, at de kan støtte det forslag, regeringen kommer med. Det er derfor, vi sidder i regering, siger Søren Gade.. I sidste måned sagde Eva Kjer Hansen, at det ”er helt ude af proportioner, at man . skal til at opliste alle mulige forskellige beklædningsgenstande, som vi nu ikke må have på i bestemte situationer”.. - Politiet skal ikke bruge ressourcer på, om folk har sat halstørklædet rigtigt. Når vi griber til at lovgive mod beklædningsgenstande, går vi alt for langt i forhold til de grundlæggende værdier i det danske samfund. Vi skal have lov til selv at bestemme, hvordan vi vil klæde os, sagde hun.. Eva Kjer Hansen har hele tiden understreget, at hun bestemt er ”meget imod burkaer”.. Bang har aldrig set en. Venstres nordjyske retsordfører, Preben Bang Henriksen, siger til NORDJYSKE, at han stemmer for maskeringsforbuddet.. - Det gør jeg, fordi burka og niqab er udtryk for en ekstrem kvindeundertrykkelse, som vi ikke skal anerkende i det danske samfund. Samtidig - og ikke mindst - hindrer de to klædningsstykker integrationen, fordi de kvinder, der bærer dem, aldrig vil have en mulighed for at komme ind på arbejdsmarkedet. Man kan mene, at det er synd, at kvinderne tvinges til at opgive en bestemt klædedragt, men man skal huske, at det jo er dem, der er kommet til Danmark.. Er et lovforbud det rigtige middel?. - I adskillige andre lande har man gjort det samme. Er der andre metoder, der virker, vil jeg gerne se, hvad det kunne være. . I Liberal Alliance siger man, at det ikke er liberalt at lovgive om, hvilken beklædning man må bære i Danmark. Har de misforstået, hvad liberalisme er?. - Jeg er sådan set enig i, at Folketinget ikke skal bestemme, hvad vi mennesker går rundt i af tøj. Men i situationen må den regel brydes. Som liberal deler jeg grundprincippet, men lige her er vi nødt til at gribe ind.. Hvor mange ressourcer forestiller du dig, at politiet skal bruge på at håndhæve loven, hvis der ender med at være flertal for den i Folketinget?. - Stort set ingen. Jeg må ærligt indrømme, at jeg aldrig nogen sinde har set en kvinde i Danmark iført burka eller niqab. Så jeg forestiller mig ikke, at det her vil føre til en helt masse politisager - og hvis du så spørger, hvorfor pokker loven så bør indføres, vil jeg svare, at det bør den for at udvise rettidig omhu, siger Preben Bang Henriksen.. ”Meget liberalt”. Et andet nordjysk Venstre-folketingsmedlem, Torsten Schack Pedersen, siger, at liberalisme for ham ikke er en doktrin, hvor der kun findes ét svar.. - Det gode ved at være liberalist er, at der ikke er nogen, der har patent på at definere, hvad liberalisme er. Der er i mange spørgsmål - også dette her - dilemmaer, og man kan vægte på forskellig vis, uden at man af den grund bliver uliberal, siger han.. Når Torsten Schack Pedersen stemmer for forslaget, skyldes det, at der nu er tale om et tildækningsforbud. . - I sin tid talte nogen for at forbyde burka og niqab. Det ville være i strid med grundlovens bestemmelser om religionsfrihed. Med det forslag, der nu ligger, opnår vi det, der var hensigten, nemlig at vi sikrer, at vi i Danmark altid kan se hinanden i øjnene. Og det synes jeg faktisk er meget liberalt, siger han..