Send flere 
opgaver i udbud. KONKURRENCE: Regionspolitik centrerer sig oftest om et meget snævert politikområde, nemlig sundhedsområdet, der rummer mange elementer. Ikke desto mindre kan det somme tider være vanskeligt at se forskellene mellem de politiske partier i regionsrådet. Men der . En af de centrale forskelle på Venstre og Socialdemokratiet i Region Nordjylland er, at Venstre vil konkurrenceudsætte på de områder, der ikke direkte relaterer sig til sundhedsbehandling. Socialdemokratiet har derimod en modvillig tilgang til konkurrenceudsættelse, og netop den modvilje er vanskelig at forstå. For konkurrenceudsættelse er ikke ensbetydende med, at private leverandører nødvendigvis skal løse regionens opgaver. Derimod er det simpelthen en øvelse i at se, om de mange opgaver som vedligehold af grønne områder, håndværkerydelser, parkeringsanlæg og lagerfunktioner mv. løses bedst i regionens eget regi eller af andre leverandører. . I budgettet for 2018 fik Venstre indarbejdet, at vi skal forsøge at konkurrenceudsætte noget mere, nemlig ejendomsdrift og transportopgaver, men dette er kun en lille bid af den store kage. Ifølge DI har regionen potentiale til at sende opgaver for 447 mio. kr. i udbud. Hvis vi løfter konkurrenceudsættelsen på dette område til best practice, er der økonomiske såvel som kvalitetsmæssige effekter for 45-67 mio. kroner. Det er ikke sikkert, at vi kan hente hele denne gevinst, men hvis vi politisk sætter os for at konkurrenceudsætte mere, vil vi kunne hente nogle af disse gevinster og dermed få mere sundhed for pengene. Da regionerne ikke har skatteudskrivningsret, er det vigtigt, at regionsrådsmedlemmerne får mest mulig sundhed ud af den pose penge, som staten årligt giver regionen. 21.11. kan du stemme på et parti, der vil netop dette, nemlig Venstre..