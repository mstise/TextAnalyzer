Tomme tønder buldrer mest. MARIAGERFJORD: Det er ofte set, at politikerne lover en hel del i valgkampen - og så glemmer de det efterfølgende. Hvordan undgår man at stemme på et parti, som lover en masse i valgkampen og så glemmer det efterfølgende? Man ser i bakspejlet - eller sagt på en anden måde - man ser på, hvad partiet gjort en indsats for.. Velfærd har været et gennemgående tema i valgkampen - bl.a. har Socialdemokratiet snakket en hel del om det. Men hvilke finansierede forslag havde Socialdemokratiet i forbindelse med budgetvedtagelsen, mig bekendt ikke et. Jeg tænker, at man i mangel af bedre er forfaldet til nærmest indgroede floskler i Socialdemokratiet, uden reelt at have nogen reelle politiske projekter for Mariagerfjord Kommune fremadrettet.  . På foranledning af bl.a. Dansk Folkeparti bliver der i 2018 tilført 15 mio. kr. på social og sundhedsområdet i Mariagerfjord Kommune - pengene kommer fra et flygtningeområde, som ikke har været under voldsomt pres i år. Forslaget blev vedtaget med opbakning fra samtlige 29 byrådsmedlemmer.. Så når Socialdemokratiet tordner med, at de vil lave mere velfærd, så lover man en hel del, men reelt kommer man med intet, så man kan vel, lettere filosofisk, sige at ”Tomme tønder buldrer mest”.