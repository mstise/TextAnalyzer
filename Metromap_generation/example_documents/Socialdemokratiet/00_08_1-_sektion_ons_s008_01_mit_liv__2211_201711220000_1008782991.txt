Stor skuffelse hos de konservative. AALBORG: Det Konservative Folkeparti holdt med nød og næppe fat i det ene mandat, som partiet i forvejen havde i Aalborgs byråd. Vibeke Gamst tøvede ikke med at fastslå, at resultatet var nedslående.. - Vi er skuffede, og det tror jeg, at alle borgerlige partier er. Det kommer bag på os, at Socialdemokratiet i den grad har ryddet bordet, lød det fra Vibeke Gmast, der samtidig hæftede sig ved at de konservative ikke var ”det borgelige parti, der har blødt mest”.. - Men jeg troede faktisk, at vores rådmandspost (til spidskandidaten Thomas Krarup, red.) ville have givet os et bedre valg.. Vibeke Gamst har rundet 70 år, og for hende personligt var det nok sidste forsøg på igen at komme i byrådet. Det konservative mandat går formentlig til Thomas Krarup.. - Jeg ville frygteligt gerne have haft en plads i byrådet igen, da der er mange ting, som jeg gerne ville tage fat på. Men jeg tror ikke, at jeg stiller op igen..