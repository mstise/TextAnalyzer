Minister vil tage nålene fra    behandlere. INDLAND: Det skal fremover være sværere at kunne behandle danskere med nåle, hvis man ikke er læge eller handler på en læges ansvar.. Helt konkret skal alle mulige behandlere ikke længere kunne behandle patienter med akupunktur i brystet, mener regeringen. . Efter en række sager, hvor lungerne hos patienter er klappet sammen efter akupunkturbehandling i brystet, har sundhedsminister Ellen Trane Nørby (V) sendt et udkast til et lovforslag i høring, skriver Jyllands-Posten. . En af patienterne døde i fjor. Avisen fortalte i oktober om den sag og flere andre sager. . I to af de fire sager har Styrelsen for Patientsikkerhed sat to fysioterapeuter under skærpet tilsyn og forbudt dem at foretage brystakupunktur, uden at der er en læge til stede. . Men styrelsen kan ikke reagere på tilsvarende vis over for en alternativ behandler fra Holbæk og en massør fra Herlev, da de ikke er autoriserede sundhedspersoner, som er underlagt styrelsens tilsyn og sanktionsmuligheder.. Dengang nøjedes Styrelsen for Patientsikkerhed med at advare om, at stik med nåle i brystkassen er potentielt livsfarligt.. Siden har styrelsen anbefalet sundhedsministeren at gå skridtet videre og indskrænke kredsen af personer, som må stikke nåle i brystet.. - Lovforslaget skal øge patientsikkerheden og forhindre, at patienter ender med punkterede lunger som følge af akupunktur, som vi desværre har set tragiske eksempler på, siger Ellen Trane Nørby til Jyllands-Posten.. Regeringen er sikret flertal for forslaget, da Socialdemokratiet støtter det.. Også i patientforeningen Danske Patienter hilser man initiativet velkommen.. Hos brancheorganisationen Praktiserende Akupunktører (PA) er man kede af, at medlemmerne ikke er kommet med i kredsen, der må stikke nåle i brystet.. Det siger Henrik Reinholdt, der er formand i PA, til Ritzau. Han mener, at de organiserede akupunktører har vist sig dygtige nok til at behandle med nåle i brystet.. - De sidste syv år har vores forsikringsselskab udbetalt meget små erstatninger. Vi har haft tre hændelser. Den ene var en knækket brille. En anden har fået et ildebefindende i en klinik, siger han.. Han understreger, at hans medlemmer gerne vil diskutere krav til akupunktører med Styrelsen for Patientsikkerhed.. Klinisk professor og overlæge ved Rigshospitalet Peter Gøtzsche er generelt kritisk over for akupunktur som behandlingsform. . Som leder af Det Nordiske Cochrane Center på Rigshospitalet har han været med til at gennemgå forskningen inden for akupunktur. . Og det har vist sig svært at dokumentere en sammenhæng mellem akupunktur og smertelindring.. - Der er foretaget over 1000 randomiserede forsøg med akupunktur, men desværre er de fleste forsøg af meget ringe kvalitet. En stor del af dem er udført i Kina, og de har langt mere positive resultater end andre steder. . - Så når man går forsøgene igennem, som vi altid gør i . Cochrane-samarbejdet (uafhængigt, internationalt netværk af forskere, red.) er jeg kommet frem til, at det er svært at se noget tøj på den kejser.. - Jeg har svært at se, at akupunktur har nogen reel effekt på noget som helst, siger han til Ritzau. .