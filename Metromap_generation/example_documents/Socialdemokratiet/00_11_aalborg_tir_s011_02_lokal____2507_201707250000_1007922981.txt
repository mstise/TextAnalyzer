Borgerne før systemet. BYUDVIKLING: Det er pinligt at læse reklamekampagne- overskriften fra rådmand Hans Henrik Henriksen og dermed Socialdemokratiet i Nordjyske, mandag 17. juli. . Hans Henrik Henriksen udtaler “borgere skal høres tidligere” og fortsætter, at hvad angår viden om, hvordan livet udformer sig i de konkrete bydele, må han erkende, at borgerne ved bedst.. Vi er mange i de forskellige bydele i Aalborg, der undres over den åbenbaring, der åbenlyst nu er indtrådt i Nibenittens liv.. Man kommer med den kendte forhistorie automatisk til at tænke på et citat fra kansler Otto von Bismarck: ”Mennesket lyver aldrig så meget som efter en jagt, under en krig og før et valg”. Der er sket mange positive men desværre også mange fiaskoer omkring byudviklingsplaner i vores dejlige Aalborg. Men meget positivt er det, at Teknisk Forvaltning og Aalborg Byråd nu efter flere års arbejde f.eks. har annulleret kommune- og lokalplanforslaget for Blegdalsparken. I denne forbindelse meddeles byrådet i annulleringskendelsen fra Teknisk Forvaltning, at kommuneplanens byggeret for området er på 50 procent. Men der anføres ikke, at det område der af Hasseris Kommune i 1960’erne blev overdraget til Fonden Otiumgården og Region Nordjylland samtidig blev pålagt en byggeret på 30 procent som stadig gælder for området. . Hvorfor kommer facts ikke frem nu? Hasseris Kommunes hensigt dengang var en interesse i, at få et godt beskatningsgrundlag ved indflytning af Amts-sygehusets sundhedspersonale i nybyggeriet og for Fonden Otiumgårdens vedkommende var hensigten, at borgere, der ønskede at flytte fra parcelhus i Hasseris, kunne vedblive at bo billigt i kommunen i én af den nyetablerede komites bygninger i Otiumgården/Blegdalsparken. De to områder kan henføres til 27 procent af Blegdalsparkens areal og I tilknytning hertil blev 65 procent af Blegdalsparkens areal udlagt til almindelige ejerboliger.. Paradokset er, at på trods af Aalborg Byråds annullering af lokal- og kommuneplan for Blegdalsparken, så hævder Fonden Otiumgårdens bestyrelse, at man har tilsagn fra rådmanden om et større nybyggeri end det den gældende lokalplan foreskriver. Det fortsatte arbejde i Teknisk Forvaltning med en ny lokalplan for området tyder på det. Og det kan og bør ikke være rigtigt med mindre, man ønsker befolkningen skal have det, ingen ønsker - nemlig politikerlede. Borgerne skal sættes før systemet. Nej, lad os sammen værne og forny byggeri i Aalborg Kommune med respekt for Aalborgs DNA og ikke på baggrund af “udvikleres” ønske om gevinstmaksimering ved hel- eller delvis nedrivning af gode, billige og tidssvarende boliger som dem, der forefindes i Fonden Otiumgården. (forkortet af red.).