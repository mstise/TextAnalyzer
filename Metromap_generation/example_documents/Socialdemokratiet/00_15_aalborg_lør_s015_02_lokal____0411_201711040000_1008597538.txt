Faglig uenighed. PESTICIDER: Mogens Sparre skriver i sit indlæg, at jeg ikke skal udtale mig om noget, jeg ikke har forstand på. Jeg har arbejdet i mere end 15 år med vandbehandling. Først Vandland Aalborg (der hvor Shoppen ligger i dag), her var jeg ansvarlig for den daglige drift af badevandet og siden hen i Fårup Sommerland, hvor jeg var en del af et team, der varetog den daglige drift. . Grundprincipperne for vandbehandling er ens om det drejer sig om vand i svømmebassiner eller det er vandværksvand. Jeg har selvfølgelig talt med formanden for Kaas vandværk, inden jeg er kommet med de tal, der er i mit indlæg. Derfor ved jeg, at jeg er på rette spor. . Det firma som Kaas Vandværk bruger til vandtest, som er det samme som Blokhus Vandværk bruger, har foretaget prøven og sagt god for dens formål. Altså igen en blåstempling af prøven.. Ikke bare på dette felt, men også på mange andre har fagpersoner forskellige udlæg af hvad der det rigtige. Men det værste, man kan gøre, er ikke at gøre noget. . Jeg er, som forbruger, rigtig glad for, at Kaas Vandværk har fået fortaget denne test - som selvfølgelig virker, men jeg er bekymret for resten af Jammerbugt Kommune. Derfor mener jeg og SF, at alle vandværker bør teste for det glemte pesticid snarest, efter den opfordring der er kommet fra Miljøstyrelsen. . Jeg er nødt til at konstatere, at Mogens Sparre og jeg ikke er enige.. Det bliver spændende at læse referatet fra teknik og miljøudvalgets møde 6. november om Socialdemokratiet er enig med SF eller med deres kandidat til kommunalvalget, Mogens Sparre..