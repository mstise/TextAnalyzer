På tide at løfte Aalborg Øst. BADESTRAND: De konservative har nu meldt ud (Nordjyske 5. november), at de gerne medvirker til etablering af en badestrand i Aalborg Øst. Jeg regner desuden med, at både Socialdemokratiet, SF og Enhedslisten også støtter et sådant forslag, der er hermed et flertal i Aalborg Byråd for etablering af en ny badestrand i Aalborg Øst.. Vestbyen har fået Vestre Fjordpark. Det er derfor på tide, at tænke på borgerne i Aalborg Øst. Der er et fint areal ved Hesteskoen, hvor der både er natur, en badebro og en lille badestrand med klart vand og fint sand. Den badestrand kan gøres længere og udbygges med bl.a. kunstige klitter, nye borde/bænke, nye grillpladser. Der kan desuden etableres et parklignende græsområde til rekreation.. Ifølge forslaget vil etableringen af en badestrand i Aalborg Øst blive kombineret med, at der etableres et stisystem til fjorden, således hele bydelen kommer tættere på fjorden. Området omkring Hesteskoen er i forvejen udlagt til rekreative formål, så der er ingen planmæssige hindringer for at gennemføre forslaget.. Det er på tide, at Aalborg Øst området bliver løftet, så borgerne her får rekreative muligheder, der står mål med dem som borgerne i Aalborg Vest har.. Jeg finder, at etablering af et rekreativt område med en ny badestrand ved Hesteskoen vil gavne sundheden for borgere i Aalborg Øst, idet borgerne vil få mere lyst til frisk luft og motion. Dette tiltag vil sammen med etablering af et udbygget sundhedshus i Vejgaard give borgerne i Aalborg Øst mulighed for et sundere liv. . Der er derfor vigtigt, at der bliver valgt lokale kandidater ind i by- og regionsrådet, da de vil kæmpe for bådet at få etableret en ny badestrand i Aalborg Øst og et nyt sundhedshus i Vejgaard..