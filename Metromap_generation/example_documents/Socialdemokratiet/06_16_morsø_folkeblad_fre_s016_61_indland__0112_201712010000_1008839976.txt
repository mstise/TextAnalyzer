Fortsat nej til tilskud    til ambulance. KØBENHAVN: Et timelangt samråd i Folketingets sundhedsudvalg torsdag om fremtiden for lægeambulancen i Hjørring bragte ingen afklaring og få nye argumenter på bordet.. Det var Socialdemokratiets nordjyske sundhedsordfører, Flemming Møller Mortensen, der havde kaldt sundhedsminister Ellen Trane Nørby (V) i samråd, fordi regeringen ikke vil forny den tidsbegrænsede bevilling, der er givet til lægeambulancen, og som udløber i 2018. Når man i første omgang i 2013 gav statslige, øremærkede penge - og i 2016 forlængede ordningen - skyldes det, at lægehelikopteren i Skive ikke så hurtigt som ofte påkrævet kan nå frem til syge i store dele af Vendsyssel.. Ellen Trane Nørby gentog, at Region Nordjylland i sin oprindelige ansøgning erklærede sig klar til, når bevillingen udløb, selv at overtage opgaven med lægeambulancen. Hun nævnte også, at Region Hovedstaden, der i sin tid på tilsvarende vis og med samme begrundelse fik penge til en lægeambulance på Bornholm, i fremtiden selv betaler for denne. . Ministeren fortalte også, at hun på pressens dækning fra valgkampen havde forstået, at regionsrådsformand Ulla Astman (S) her havde sagt, at skulle staten stå fast, vil regionen selv prøve at finde pengene, så lægeambulancen i Hjørring kan bevares.. - Det synes jeg er klogt. Region Nordjylland fik som led i økonomiaftalen for 2018 50 mio. i frie midler. Dem kunne man have brugt 8,5 mio. kr. af til dette her. Jeg var af den opfattelse, at regionerne ønskede frie midler i stedet for øremærkede midler, men denne her diskussion får mig til at overveje, om det nu også er en god idé, sagde Ellen Trane Nørby.. DF vil have ny helikopter. Flemming Møller Mortensen fremhævede, at næsten en tredjedel af Region Nordjyllands indbyggere bor i områder, hvor lægeambu. lancen er for længe om at nå frem, hvis der er tale om akutte hjerte- eller hjernesygdomme, som kræver hurtig behandling. . - I 2016 forlængede Venstre-regeringen tilskuddet til lægeambulancen i Hjørring. Hvad er det, der er sket siden? spurgte han.. Ellen Trane Nørby sagde, at i 2016 var det Dansk Folkeparti, der som aftalepartner i finanslovsforhandlingerne fik ordningen forlænget. . - Men fordi man én gang forlænger en ordning, gør dét ikke, at man skal gøre det til tid og evighed, sagde hun.. Det fremgik af hendes og DF’s sundhedsordfører Liselott Blixts udtalelser i samrådet, at DF i de igangværende finanslovsforhandlinger har foreslået, at de nuværende tre lægehelikoptere kunne suppleres med yderligere én, men det fremgik ikke, hvor en fjerde helikopter i givet fald tænkes placeret.. Til gengæld har Socialdemokratiet ikke, slog Ellen Trane Nørby fast flere gange, i sit finanslovsudspil afsat penge til lægeambulancen i Region Nordjylland..