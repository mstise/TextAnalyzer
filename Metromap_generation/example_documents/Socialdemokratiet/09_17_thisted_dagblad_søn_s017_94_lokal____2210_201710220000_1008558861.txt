Politisk opbakning til     handicappede. AALBORG: Der er sparet for meget på handicapområdet. Det mener flere af politikerne i Aalborg Kommune, viser en ny undersøgelse.. NORDJYSKE har spurgt de forskellige partiers spidskandidater, hvad de synes om udviklingen, og udmeldingerne fra blandt andre SF, Kristendemokraterne, Fjordlisten, Social Fælles Liste, Venstre, Alternativet, DF, Konservative og Enhedslisten er klare.. - Det er et område, der hele tiden skal arbejdes med - både løsningsmæssigt og økonomisk - for at fastholde et værdigt serviceniveau, skriver SF’s Jens Toft-Nielsen for eksempel. . Og Anne-Dorte Krog fra Social Fælles Liste er også utilfreds med det nuværende niveau.. - Mennesker med handicap skal kompenseres, så de aktivt kan tage del i hverdagslivet. Handicappolitikken skal tænkes ind i planlægning, tilgængelighed og ligestilling i muligheder og virke inkluderende for mennesker med handicap. I dag er hjælpen for kort tid og ikke tilstrækkelig. At få frivillige til at udføre kommunale serviceopgaver er vi stærkt imod, det skal være offentlig og uddannet arbejdskraft. Reglerne for hjælp til børn med handicap er utroligt svære at finde ud af, og derfor burde handicapområdet have sin egen forvaltning, mener hun.. - Der kommer flere og flere historier om mindre hjælp, færre timer og for få varme hænder. Det er en hån mod den handicappede, der ikke har mulighed for at æn. dre egen situation, supplerer Niels Jørgen Lassen fra Kristendemokraterne.. Han synes - ligesom Kristoffer Hjort Storm fra DF - at det er noget, der bør kigges på.. - Det er vist ikke nogen hemmelighed, at vi er modstander af de besparelser, der har været, og som er planlagt på det specialiserede socialområde, siger Hjort Storm. . Aalborgs rådmand for ældre og handicappede og spidskandidat for konservative Thomas Krarup (K) mener også, spareiveren er gået for vidt.. - Der er generelt tale om vores svageste borgere, og vi kan løfte deres livskvalitet endnu mere, forklarer han.. Men det er borgmester og spidskandidat for Socialdemokratiet Thomas Kastrup-Larsen ikke helt enig i.. - Nej, der er de senere år blevet tilført rigtigt mange penge til handicapområdet. Ved det seneste budget omkring 40 mio. kroner. Det er vigtigt, at vi får lavet en respektfuld omstilling på handicapområdet, så vi på den ene side leverer en god og kærlig service samtidigt med, at vi ikke lader udgifterne løbe løbsk, forklarer han.. Carsten Normann Munk fra Nye Borgerlige mener heller ikke, der er sparet for meget på handicap-området, og samme holdning har Hans Peter Beck fra Liberal Alliance.. - Der er omprioriteret og lavet en række effektiviseringer og investeringer samtidig med, at voksen-handicapområdet er blevet tildelt flere midler, forklarer han.. Det har på trods af flere rykkere ikke været muligt at få et svar fra Radikale Venstre eller Nationalpartiet..