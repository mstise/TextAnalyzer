DSU:          Feminisme i principprogram. INDLAND: - Socialdemokratiet er et feministisk parti, og derfor synes vi også, at det er på sin plads at få skrevet det ind i det nye principprogram.. Sådan lyder det fra forbundsformanden i Danmarks Socialdemokratiske Ungdom (DSU), Lasse Quvang Rasmussen. I weekenden er han og de øvrige medlemmer i både DSU og moderpartiet til socialdemo. kratisk kongres i Aalborg, hvor de skal vedtage et nyt principprogram.. Det er i den sammenhæng, at DSU foreslår, at feminisme skal skrives ind med formuleringen: ”Socialdemokratiet er et feministisk parti. Ligestilling mellem kønnene har en særlig prioritet, og skal gennemføres i alle dele af samfundet.”. Det er svært at få ud af formanden, hvad det konkret betyder, men han forklarer, at principprogrammet ikke skal indeholde en konkret politik til, hvordan man for eksempel skaber ligestilling mellem kønnene. . Forbundsformanden fortæller dog, at han og partiet fokuserer på at nedbryde de strukturer i samfundet, som gør, at der ikke er ligestilling. . - Det kan for eksempel være lønforhold, hvor kvinder stadig får mindre i løn end mænd, eller at kvinder føler sig utrygge i nattelivet, siger han. . Det kræver en afstemning, hvis feminisme skal skrives ind i principprogrammet, fordi principudvalget på forhånd har forkastet forslaget. Alligevel håber Lasse Quvang Rasmussen at få overtalt sine partifæller til at stemme for forslaget. . - Jeg havde ikke foreslået det, hvis ikke jeg troede på, det kunne lykkes. Jeg vil forsøge at finde opbakning i løbet af weekenden, siger forbundsformanden. . Lasse Quvang Rasmussen indrømmer, at det godt kan blive en svær opgave at få ændret principprogrammet, så feminismen får en plads. . - Jeg tror, det bliver et tæt løb. Min oplevelse er, at der er mange, der er skræmt over feminisme, siger han. . Socialdemokratiet skal søndag vedtage det nye principprogram. .