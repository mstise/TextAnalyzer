Ældre inviterer til vælgermøde. SKAGEN: Så nærmer tiden sig for Kommunalvalget. I den anledning er Ældresagen, Ældrerådet, Skagen Pensionistforening, Handicapforeningen, Skagen Efterløn og Pensionistklub og Aktivitetscenteret i Skagen, gået sammen om et møde med nogle af de opstillede kandidater til det kommende byråd. Mødet bliver holdt på Aktivitetscenteret Skagavej 132 onsdag 11. oktober kl. 14 – 16.. Det fortæller Kirsten Schou, der er formand for Ældresagen i Skagen.. - Vi forventer på op mod 100 deltagere, og opfordrer alle, der har lyst til at møde politikerne til at møde op.. I panelet sidder borgmester Birgit Hansen, Socialdemokratiet, fra Venstre Pia Karlsen. Liberal Alliance stiller med Jette Horn. Peter Nielsen repræsenter De Konservative. Dansk Folkeparti repræsenteres af Flemming Rasmussen, Christina Lykke Eriksen SF samt Poul Erik Andersen Enhedslisten.. Ældreorganisationer har på forhånd stillet panelet en række spørgsmål, som må interessere en stor kreds af vælgere. Emnerne er betaling for kystsikring, lægemanglen, hvordan får Skagen akutbilen og politiet tilbage, konkurser hos private plejerfirmaer, fremtidssikring af ældreboliger, og flygtninge i ældreboliger samt en debat om, hvordan man administrerer klippekortordningen af hjemmehjælpen..