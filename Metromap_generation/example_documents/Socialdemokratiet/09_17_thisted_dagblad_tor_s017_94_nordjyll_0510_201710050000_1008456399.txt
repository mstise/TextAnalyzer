Formand og lokalpolitikere går fra Socialdemokratiet på Læsø. LÆSØ: Kort tid før kommunalvalget er den socialdemokratiske gruppe i kommunalbestyrelsen på Læsø blevet sprængt. . To af gruppens tre medlemmer har meldt sig ud af partiet og stiller i stedet op på en ikke-partipolitisk liste ved valget 21. november. Det sker i protest mod det tredje medlem, viceborg- mester Folmer Hjort Kristensen, hvis standpunkt i en afstemning om en bevilling til Læsø Kur de er så util- fredse med, at de valgte at gå. . Forinden havde det været overvejet, om Folmer Hjort Kristensen i stedet kunne ekskluderes. . Blandt de socialdemokrater, der har meldt sig ud, er også formanden for parti- foreningen gennem de seneste seks år, Erling Strøm Mortensen. Også han er nu at finde som kandidat på Læsø Listen.. - Vi er en hel flok, der har valgt at gå. Vi har været uenige om, hvad partiets politik skulle være i forhold til Læsø Kur. Siden det blev etableret i 2008, har det kostet skatteyderne på Læsø 26-27 mio. kr., og vi kunne ikke leve med at være i et parti, hvor én af partifæl- lerne stemte for at give endnu flere penge, siger Erling Strøm Mortensen.  . Han erkender, at det er et drastisk skridt, han og partifællerne har taget.. - Vi betragter os stadig som røde og som socialdemokrater. Måske kan der komme en dag, hvor ”nogen” stopper, og vi vi igen kan se os selv som medlemmer af partiet, siger han med slet skjult adresse til viceborgmes- teren.. Højlydte diskussioner. Folmer Hjort Kristensen siger til NORDJYSKE, at han har været socialdemokrat i 45 år, og ”det løber jeg ikke bare fra”. Han afviser, at han har stemt i modstrid med partiets holdning.. - Alle har vidst, at jeg var for Læsø Kur. Vi har diskuteret kurens fremtid højlydt i bestyrelsen, og vi har aldrig været enige. Men der var ikke aftalt noget om, hvad partiets repræsentanter skulle stemme, da tilskuddet var på dagsordenen, så jeg mener, jeg har opført mig pænt og ordentligt, siger viceborgmesteren.. Den aktuelle strid skyldes, at der skal laves repara- tioner på kurbadet - der er indrettet i og ved en tidligere kirke i Vesterø. . Realdania har lovet at bidrage med ca. seks af de nødvendige 7,5 mio. kr. mod, at kommunen skyder resten i arbejdet.. I det socialdemokratiske valgprogram op til valget i 2013 skrev man, at Læsø Kur skal være selvstændigt og bæredygtigt. . - Det er så tæt på at hvile i sig selv, som man kan komme, og så vil jeg ikke gamble med de 10 arbejdspladser og den årlige omsætning på otte-ni mio. kr., man er nået op på, siger Folmer Hjort Kristensen, der som tidligere turist- og erhvervschef har haft en central rolle i centrets etablering.. Telefon fra partiformanden. Hans nu tidligere partifæller ønskede, at kommunen solgte bygningerne for en krone. Men det blev millionbevillingen til renovering, der blev vedtaget på det forrige kommunalbestyrelsesmøde - med fem stemmer imod fire.. Siden er bølgerne gået højt også . - Hun opfordrede os i telefonen til at prøve at blive enige, for hun brød sig ikke om, at der var uro inden for Socialdemokratiets rækker. Men vi kunne ikke blive enige, for han (Folmer Hjort Kristensen, red.) ville ikke give sig, og det kunne vi andre ikke acceptere, siger Erling Strøm Mortensen.. De to socialdemokratiske kommunalbestyrelsesmedlemmer, der har meldt sig ud . og nu stiller op på Læsø Listen, er Lars Vilsen og Bente Faldt Fauerholt. . Sidstnævnte blev ved sidste valg valgt på en borgerliste, skiftede siden til Socialdemokratiet, men vender nu tilbage som kandidat for en borgerliste. . Lars Vilsen - der er afdelingsleder i 3F - blev i 2013 valgt som ét af to socialdemokratiske byrådsmedlemmer. Han er nu spidskandidat på Læsø Listen.. Spidskandidat på den socialdemokratiske liste er som i 2013 Folmer Hjort Kristensen.. Læsøs borgmester, Tobias Birch Johansen (V), vil ikke blande sig i den socialdemokratiske strid, men siger, at han tror, striden handler om meget andet end et tilskud til Læsø Kur.. - Jeg tror, det var dråben, der fik bægeret til at flyde over. Jeg ved, der har været uenighed om meget andet, og Lars Vilsen er i mine øjne ikke en mand, der går fra et parti alene på grund af en enkelt sag, siger borgmesteren..