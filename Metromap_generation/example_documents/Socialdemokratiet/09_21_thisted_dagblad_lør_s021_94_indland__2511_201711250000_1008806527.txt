Flertal mod børnesex-dukker. INDLAND: Sexdukker, der forestiller børn, skal forbydes.. Der tegner sig et politisk flertal uden om regeringen ifølge Information.. Det er Dansk Folkeparti, der har fremsat et beslutningsforslag om, at børnesex-dukker bliver omfattet af Straffelovens paragraf om børnepornografi.. - Hvis der er folk, som er pædofile, så skal de i behandling og ikke anspores til at fortsætte med deres syge foretagende ved at købe dukker af børn, siger retsordfører Peter Kofod Poulsen (DF) til avisen.. Forslaget får ifølge Information støtte fra Socialdemokratiet, og SF er ikke afvisende, så der kan tegne sig et flertal uden om regeringen.. De retspolitiske ordførere fra regeringspartierne, Venstre, Konservative og Liberal Alliance, afviser forslaget.. En række børneorganisationer og Sexologisk Klinik har samstemmende udtalt, at de ikke kan anbefale et forbud. Forklaringen lyder, at der ikke er videnskabelige undersøgelser, der belyser virkningen af et forbud.. Ingrid Hartelius, der er juridisk seniorrådgiver i Børns Vilkår, forklarer, at organisationen selvfølgelig vil gøre alt for at forhindre overgreb, men at forslaget ikke nødvendigvis er løsningen.. - Vi er bekymret for, at der ikke er nogen undersøgelser på det her felt.. - Vi ved ikke i hvor høj grad anvendelsen af sådan nogle dukker kan forhindre eller forstærke overgrebene, siger hun til Ritzau.. Derfor mener Børns Vilkår, at området bør undersøges, før man beslutter sig for et forbud.. Forslaget kommer efter historier om toldere, der indimellem støder på dukkerne, når de undersøger pakker, der kommer ind i Danmark.. Typisk er dukkerne blevet overdraget til politiet, men dukkerne er ikke ulovlige./ritzau/.