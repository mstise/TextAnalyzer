En sejr til de unge. STØTTE: Sådan! I Socialdemokratiet har vi længe arbejdet for, at få indført gratis psykologhjælp til unge i Morsø kommune. . Og nu bliver det en realitet. Med det kommunale budgetforlig er der sat 250.000 kr. af til psykologhjælp til unge 18-25-årige. I alt har 26 kommuner indført gratis psykologhjælp og i de kommuner, hvor det har kørt længe, har det været en stor succes.. Mange unge bliver i dag presset og stresset af samfundets og egne krav til at hele tiden, at skulle klare sig godt og se godt ud. Der gives ikke meget plads til bump på vejen. Når organisationer på området vurderer, at i hvert fald 8-10 procent af unge under 25 år har eller har haft en psykisk sygdom, så viser det desværre, at der desværre er brug for dette tilbud. Ca. 220 unge her i kommunen er p.t. uden arbejde eller studie.. Jeg håber, at vi med dette tiltag kan gribe flere, når de snubler, så de kan fastholde deres studier eller bare finde et fodfæste i livet. Disse unge fortjener at få den hjælp, som de har brug for. Uanset om de har penge eller ej. Derfor er det en stor sejr for alle unge, at Morsø kommune nu også kommer til at give gratis psykologhjælp til unge.