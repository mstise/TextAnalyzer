700 nye stemmer    i Støvring by. REBILD: Når de 11 valgsteder rundt i hele Rebild Kommune åbner her tirsdag morgen klokken otte, har i alt 22.461 borgere fra 18 år og opefter mulighed for at afgive deres stemmer.. Det er 789 flere vælgere end ved det seneste kommunalvalg for fire år siden.. Ifølge valgkoordinator i Rebild Kommune Pernille Bay Pedersen er størsteparten af disse nye vælgere, omkring 700, bosat i afstemningsdistriktet Støvring.. 717 vælgere fra hele kommunen har allerede afgivet deres brevstemmer her ved fristens udløb op til weekenden, hvilket er 30 færre end de 747 i 2013.. Enhedslisten ene om partiliste. 11 partier og lister stiller denne gang op til kommunalvalget i Rebild Kommune, og med Enhedslisten som eneste undtagelse stiller alle op med en sideordnet opstilling.. Det betyder en åben liste, hvor partierne og listerne ikke på forhånd prioriterer deres kandidater. Vælgernes personlige stemmeafgivning bestemmer derfor, hvem der bliver valgt til at besætte de allerfleste af de 25 pladser i byrådet.. Enhedslisten fastholder sin partiliste, hvor nuværende medlem af byrådet Bent Skovgaard Olsen fra Skørping står øverst på listen, der i alt rummer ni kandidater, og hvor 19-årige Emilie Søndergaard fra Rebild er placeret som nummer to. . Fire valgforbund anmeldt. Der er anmeldt fire valgforbund som optakt til kommunalvalget tirsdag.. Det er AFÅ: Socialdemokratiet, SF og Alternativet, BCO: Radikale Venstre, Det Konservative Folkeparti og Dansk Folkeparti, IJV Liberal Alliance, Oplandslisten og Venstre samt LØ: Den Sociale Fællesliste og Enhedslisten.. Ønske om høj stemmeprocent. Ved optakten til kommunalvalget i 2013 var ambitionen fra Rebild Kommunes side en beskeden fremgang i stemmeprocenten fra de 73,9 procent i 2009 til 75 procent.. Men helt uventet skete der en massiv fremgang på 6,85 procent til i alt 80,75 procent.. Holder denne valgdeltagelse, vil hver af de 25 pladser i byrådet for Rebild Kommune kræve 725 stemmer mod 688 stemmer ved kommunalvalget i 2013.. Nye ejere til 2650 stemmer. Rikke Karlsson fra Dansk Folkeparti fik i 2013 1084 personlige stemmer og indtog dermed andenpladsen over flest personlige stemmer kun overgået af Allan Busk fra den Sociale Fællesliste, der fik 1573.. Som medlem af EU-parlamentet (løsgænger) er hun ikke længere medlem af byrådet, og det samme gælder fra årsskiftet for løsgænger Anders Norup, der som re. præsentant for Venstre i 2013 opnåede 298 personlige stemmer og dermed indtog en ottendeplads på den samlede liste over personlige stemmer blandt de dengang 104 opstillede kandidater.. På 10. pladsen med 265 personlige stemmer kom den nuværende løsgængerkollega Søren Konnerup, som dengang også repræsenterede Venstre, og som heller ikke genopstiller. . Det samme gælder med 261 personlige stemmer Annette Søegaard (SF) på 11. pladsen og Henrik Christensen (S), der med 252 stemmer indtog en 12. pladsplads, Søren Søe fra Oplandslisten med 250 personlige stemmer og en 13. plads samt Jan Brøndum med 241 personlige stemmer og en 15. plads.. Sammenlagt betyder det, at i alt 2650 personlige stemmer afgivet ved seneste kommunalvalg svarende til dengang tæt på fire pladser i byrådet nu er ledige for vælgernes eventuelle gunst. .