Vil I hjælpe flygtninge med at få job?. HOBRO: Nogle flygtninge i Mariagerfjord Kommune er i kommet klemme på grund af en regel om, at de skal arbejde 225 timer årligt for at beholde deres ydelse fra det offentlige. . Flygtningene vil hjertens gerne have et job, men de har svært ved at finde et. . Sådan ridsede Preben Christensen fra Café Netværk i Hobro situationen op. . På et valgmøde torsdag aften på Sprogskolen, Blåkildevej i Hobro, udtrykte han en vis frustration over, at kommunen ikke spiller med. . - Hvem skal hjælpe vores kære flygtninge, så de kan opfylde kravet om 225 timers lønnet arbejde årligt? . Og så de ikke går på røven økonomisk, spurgte Preben Christensen et panel af kandidater til kommunalvalget i Mariagerfjord 21. november. . Speed-dating. - Vi har foreslået kommunen et arrangement med speeddating, hvor erhvervslivet matches med de flygtninge, vi kender. . - Vi har spurgt tre-fem gange, men man lytter ikke. Det burde være overkommeligt. Ta’ det med hjem! sagde Preben Christensen til kandidaterne. . Problemet for mange flygtninge er, at de ikke har papirer på deres kompetencer fra hjemlandet. De skal starte helt forfra i Danmark. . Frivillige i Café Netværk hjælper dem så godt, de kan.. Præcis hvor mange i Mariagerfjord, som rammes af 225-timers reglen, kom ikke frem. . Byrådsmedlem Melanie Simick (Alternativet) og medlem af integrationsrådet var overrasket. . Hun har intet hørt om Café Netværkets ide om speed-dating, som hun betegner som super. Send den til os! opfordrede hun. Selve 225 timers-reglen er Melanie Simick indædt modstander af.. - I Alternativet stoler vi på, at de allerfleste helst vil tjene deres penge selv, sagde hun. . Svage borgere rammes  . Edin Hajder fra Socialdemokratiet synes, 225 timers-reglen rammer en gruppe svage borgere meget hårdt - og skaber ulighed. . Han fortalte, at Mariagerfjord Kommune har en politik om mangfoldighed. Organisationen skal afspejle befolkningen. . - Der er 7,2 procent udlændinge i Mariagerfjord, men kun 2,5 procent i organisationen. Kommunen kunne ansætte flere nydanskere, foreslog Edin Hajder.. Takket være de frivillige. Marianne Ladefoged, kandidat for Venstre, er beskæftiget med boligplacering af flygtninge i Mariagerfjord Kommune. . Hun går ind for 225 timers-reglen, fordi der skal være incitament til at få job. Det kunne Claus Hermansen (Liberal Alliance) i øvrigt tilslutte sig.. Marianne Ladefoged fremhævede de frivilliges betydning.. - I Mariager er stort set alle de unge fra Eritrea, som blev boligplaceret sidste år, enten i praktik, i job med løntilskud eller i ordinært job. . - Det er takket være de frivillige - kommunen kan ikke gøre det alene, sagde Marianne Ladefoged. . Grotesk lov. Thorbjørn Boldsen, SF, kaldte 225 timers-reglen en grotesk lov, som ingen steder hører hjemme. Torsten Ringgaard fra Enhedslisten er helt på samme linje. . De to socialister mener ikke, folk behøver incitament for at tage et arbejde. . Men eftersom reglen findes, skal kommunen give flygtningene en hjælpende hånd: . - I Aarhus Kommune har de oprettet et vikarkorps, som skaffer flygtningene et vikariat i 225 timer. . - Sådan et vikarkorps koster stort set ingen penge at oprette, sagde Torsten Ringgaard. . Kyllingefabrik og rengøring. Piratheep Krishnapalan fra Kristendemokraterne vil ansætte jobkonsulenter, der kigger ud over kommunegrænsen.. - De kan skaffe flygtningene job for eksempel på en kyllingefabrik eller med rengøring, sagde han. . Hans Henrik Sørensen (DF) nævnte integrationsuddannelsen, hvor flygtninge ansættes til 49 kroner i timen - en investering i fremtiden, kaldte DF’eren det. . En tilhører fortalte, at kommunen har stillet scooter til rådighed for en flygtning, som har lang vej på arbejde. Er det en praksis, man vil fortsætte? . Edin Hajder bød sig frisk til: ”Stem på mig, så skaffer jeg en knallert!”. Alkohol og mænd. Sagsbehandler i kommunen Inge Vest Christiansen var tilhører. Hun fortalte, at ”rigtig mange” ægtepar rammes af 225 timers reglen. . Manden kan godt præstere timerne, mens det kniber mere for kvinderne. . Arbejdspladserne vil have uddannede sosu-hjælpere, fortalte hun. . Jens Henrik-Kirk fra Konservative sagde, det ikke nytter, at kvinderne nægter at servere alkohol og arbejde sammen med mænd.. Torsten Ringgaard fra Enhedslisten fortalte, at han er vokset op i Vestjylland med . ”ganske almindelige danske” unge fra Indre Mission, som ikke ville arbejde som bartendere. . - Det må man respektere, og der kan helt sikkert findes et andet match til flygtningene, mente Torsten Ringgaard. . Jens-Henrik Kirk erklærede i øvrigt, at han meget gerne vil have flygtningefamilier til Mariager, og at de skal sikres anstændige boliger. . Stoldal en magnet. Og når snakken er om boliger, virker Hobro Boligforenings afdeling Stoldal åbenbart som en magnet. Også for de flygtninge, der oprindelig var boligplaceret østpå i kommunen.. Ifølge Inge Vest Christiansen trækker Stoldal, fordi huslejen er til at betale for dem, der er ramt af 225 timers-reglen. . Torsten Ringgaard, Enhedslisten, konkluderede, at der er for få almennyttige boliger i kommunen. . Omkring en snes borgere fulgte debatten. Fawaz Alzatto fra Frivilligcenter Mariagerfjord appellerede til, at man bruger sin stemmeret og stiller krav til politikerne. . Men for mennesker, som er flygtet fra diktaturer, tager det tid at genvinde tilliden til politikerne og demokratiet, erkendte Fawaz Alzatto. .