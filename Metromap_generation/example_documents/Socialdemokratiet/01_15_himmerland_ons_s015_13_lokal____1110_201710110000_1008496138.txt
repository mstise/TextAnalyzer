Spis brød til, Pinstrup. KATASTROFE: Det er en katastrofe, når en orkan dræber masser af mennesker i Caribien. Det er en katastrofe, når en fly styrter ned og 178 bliver dræbt. Det er en katastrofe, når atomkraftværket i Tjernobyl dræber alt liv i området. . Men det er en ”kæmpe katastrofe” – ifølge Ernst Pinstrup, formand for de konservative i Vesthimmerland – hvis Socialdemokratiet får borgmesterposten i Vesthimmerlands Kommune efter valget 21. november. . Spis nu brød til, Ernst Pinstrup. . Socialdemokratiets borgmesterkandidat Palle Jensen har i mange år vist politisk tæft, samarbejdsevne, handlekraft, troværdighed og ikke mindst ordentlighed. Det trænger kommunen til nu. . Hvis jeg skulle benytte Ernst Pinstrups sprogbrug, så vil jeg kalde udsigten til, at de konservative med Knud Kristensen i spidsen fortsat skal stå i spidsen for Vesthimmerlands Kommune, for verdens, eller i hvert fald kommunens, undergang. Og det vil der, trods alt, ikke være tale om..