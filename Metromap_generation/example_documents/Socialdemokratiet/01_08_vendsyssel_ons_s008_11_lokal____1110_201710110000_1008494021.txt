To nye partier på stemmesedlen. FREDERIKSHAVN: Vælgerne i Frederikshavn Kommune får mulighed for at sætte kryds ved kandidater fra to nye partier ved kommunalvalget den 21. november.. Nye Borgerlige og Alternativet stiller op sammen med otte andre partier.. Nye Borgerlige har otte kandidater at vælge imellem.. Spidskandidat er Henning Lyk, Skagen, og de øvrige syv er Birthe Rugholm, Frederikshavn, Poul E. Bundgaard, Sæby, Betty Steglich-Petersen, Jerup, Henrik R. Christophersen, Frederikshavn, Poul Dürke Christiansen, Frederikshavn, Lars Nielsen, Strandby, og Lars Trie, Frederikshavn.. Alternativet stiller med fire kandidater:. Ole Jonsson, Frederikshavn, Heidi Jacobsen, Aalbæk, Erik G. Hansen, Frederikshavn, og Mark Jewkes, Frederikshavn.. Radikale ikke med i år. De øvrige partier er Socialdemokratiet, der har 22 kandidater. Venstre, der stiller med 17 kandidater.. Dansk Folkeparti har ni kandidater. Liberal Alliance, Enhedslisten og Det Konservative Folkeparti har hver syv kandidater. SF har seks kandidater, fire kvinder og to mænd, og Kristendemokraterne stiller med to kandidater.. De Radikale derimod er ikke på stemmesedlen denne gang.. I alt er der 89 kandidater, der kæmper om de 29 pladser i det nye byråd i Frederikshavn Kommune..