Kendt ansigt vinder folkebladets nytårsquiz  .  NORDMORS: Bliver Hans Ejner Bertelsen borgmester igen? Sejler Næssundfærgen også i december? . Svaret til disse spørgsmål om årets gang på Mors er ja, og det havde tidligere folketingsmedlem, formand for Fremskridtspartiet og kommunalbestyrelsesmedlem, Aage Sund Brusgaard, Nordmors, ganske rigtigt krydset af på sin svarkupon. . Faktisk var han så god til at kigge i spådomskuglen, at han som den eneste fik 10 ud af 12 rigtige og dermed blev årets vinder af Morsø Folkeblads Nytårsquiz anno 2017. . Hovedpersonen selv var dog noget beskeden, da Morsø Folkeblad overrakte præmien i Aage Sund Brusgaards hjem.. - Det havde jeg ikke regnet med, jeg udfyldte den jo bare på to minutter. Men det er da dejligt, sagde Aage Sund Brusgaard.. To fejl . Den dygtige spåmand kunne dog ikke spå helt korrekt om årets gang. Aage Sund Brusgaard troede nemlig ikke, at Mors-Thy Håndbold ville komme i slutspillet, og han troede heller ikke på, at Morsingboforeningen ville blive nedlagt.. - Jeg ved ikke ret meget om håndbold, konstaterede Aage Sund Brusgaard. . Præmien for at kunne spå om årets gang var en nytårskurv med vin og chokolade, og den forsvarende mester har da også tænkt sig at spille med igen i år.. - Ja, det skal jeg da. . I alt deltog 91 personer i Morsø Folkeblads Nytårsquiz 2017, og der var fem personer med ni rigtige svar, som altså var tæt på at skulle i lodtrækning med Aage Brusgaard.. Den dårligste af de mange besvarelser lød på kun to rigtige. . På tirsdag fejrer Morsø Folkeblad årsskiftet med en ny quiz for 2018.. Spørgsmålene (og svarene) . 1. Bliver Hans Ejner Bertelsen borgmester igen? (Ja). . 2. Bliver Morsingboforeningen nedlagt på generalforsamlingen i 2017? (Ja). . 3. Bliver der truffet beslutning om, hvor det nye Molermuseum skal bygges? (Nej). . 4. Bliver den nye trampesti ved Feggeklit etableret? (Nej). . 5. Kommer Mors-Thy Håndbold i slutspillet? (Ja). . 6. Sejler Næssundfærgen også i december? (Ja). . 7. Bliver der taget første spadestik til byggeriet af det nye Limfjordsteater? (Nej).. 8. Får Socialdemokratiet mindst otte pladser i Morsø Kommunalbestyrelse fra nytår 2018? (Nej).. 9. Går Dansk Industris landsdækkende initiativpris til en virksomhed på Mors? (Ja).. 10. Bliver første spadestik til søsportscentret taget i 2017? (Nej). . 11. Sætter Mors 100 Miles ny deltagerrekord? (Ja). . 12. Genopstiller Demokratisk Balance til kommunalvalget? (Ja).  .