Ny låneregel   er populær. INDLAND: Hundredvis af danskere har i sommerens første måneder udnyttet den nye mulighed for at belåne sommerhuset med 75 procent i realkreditlån.. I slutningen af april vedtog et flertal i Folketinget, at sommerhuskøbere nu kan låne 75 procent af sommerhusets værdi i et realkreditinstitut. Før var grænsen 60 procent, når der skulle købes sommerhus. . Og det har over halvdelen af dem, der lånte penge til sommerhuse i Nykredit Bank siden 1. maj, gjort brug af. . - Vi kan først og fremmest se en interesse blandt sommerhuskøberne og sommerhusejerne. Man kan dybest set sige, at danskerne har taget den nye belåning til sig, siger Jeppe Borre, senior- økonom i Nykredit. . Den nye ordning er ifølge Jeppe Borre især god for dem, der ikke har en stor opsparing eller friværdi i deres helårshus.. Selv om den nye lånegrænse kun har været der i to en halv måned, viser sommerhusmarkedet tegn på, at flere købere har fået en chance for at komme ind på markedet. . - Når vi ser på sommerhusmarkedet, er aktiviteten højere, end man har set de foregående år. Om det så er den nye belåningsordning, det må vi vente og se, siger Jeppe Borre. . Nationalbanken advarede. Den nye lånegrænse på 75 procent er dog ikke kun blevet rost. . Inden vedtagelsen advarede Nationalbanken mod, at man risikerer at rykke ved tilliden til danske realkreditobligationer.. Også på den politiske venstrefløj var der modstand mod låneordningen. . Men det ellers skeptiske . Socialdemokratiet endte alligevel med at stemme for. . Ifølge boligordfører Kaare Dybvad (S) viser de nye tal, at der foreløbig er grund til at tro på, at ordningen har været en god beslutning. . - Jeg tror det her egentlig bekræfter den positive side af det her lovforslag, siger han og roser, at flere får mulighed for at komme ind på sommerhusmarkedet. . Han mener dog fortsat, at det er vigtigt, at der bliver holdt øje med lånene. . - Vi skal holde øje med, hvem der låner. Har de reelt råd til at låne, eller går det over til at blive et lånefinansieret forbrug, som er usundt for en økonomi, der må siges at være i højkonjunktur efterhånden. . I Nykredit forsvarer man brugen af lånemuligheden med, at hver enkelt låner individuelt får vurderet sin økonomi, og om et realkreditlån på 75 procent er forsvarligt. . Efterspørgslen på de store realkreditlån ses primært og knap så overraskende i de største sommerhusområder..  Toppen er præget af kommuner som Odsherred og Gribskov på Sjælland, mens Ringkøbing-Skjern, Jammerbugt og Varde fører an i det jyske. . I årets første halvår er der solgt 4486 sommerhuse ifølge Boligsiden.dk.. /ritzau/.