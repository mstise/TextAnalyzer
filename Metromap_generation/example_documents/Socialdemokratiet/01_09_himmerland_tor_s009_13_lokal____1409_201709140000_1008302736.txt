Liste A og Å retter nu blikket mod hinanden. MARIAGERFJORD: To valgforbund har set dagens lys - med henholdsvis fem borgerlige og tre rød/grønne partier.. Men hverken Socialdemokratiet eller Alternativet er med.. Begge blev efterladt på sidelinjen.. Sandsynligheden taler for, at liste A og Liste Å selv slår kræfterne sammen i et tredje valgforbund.. Fra begge sider luftes muligheden.. Men hvorfor kom de to partier ikke med i et valgteknisk  fem-parti-forbund - for derved størrelsesmæssigt at matche den borgerlige femblok?. Forstår dem godt. - De fem partier har skam haft en snak om at gøre sådan og samle kræfterne.. - Og fra Socialdemokratiets side har vi stillet os til rådighed, siger Socialdemokratiets spidskandidat, Leif Skaarup.. - På den anden side forstår jeg godt, at SF, Enhedslisten og Radikale gør, som de har gjort.. - Ingen af de tre partier er repræsenteret i det nuværende byråd.. - Netop små partier i valgforbund med et meget stort parti som os risikerer som følge af den særlige d’Hondts fordelingsmetode af mandaterne at komme i klemme og ikke selv få plads i byrådet.. - Hvorimod det skulle være meget mærkeligt, om ikke mindst et af de tre partier fik et mandat ved at danne deres eget valgforbund, ræsonnerer Leif Skaarup.. Havde været et stærkt signal. Socialdemokratiet råder i det nuværende byråd over 13 af 29 pladser.. For Alternativets enlige byrådsmedlem, Melanie Simick, kommer den rød/grønne alliance uden Alternativ deltagelse som noget af en overraskelse.. - Det kommer bestemt bag på mig. Vi havde jo følere ude, og jeg havde meget gerne set, at vi alle fem var gået i valgforbund.. - Det kunne have været et rigtig stærkt signal at sende til borgerne, siger hun.. - Men egentlig kan jeg rigtig godt forstå, at de gerne vil stå alene.. - Det giver de tre partier større manøvremuligheder, vurderer Melanie Simick.. Tilbage for hende står kun to muligheder for Alternativet.. - Enten står vi alene, eller også indgår vi valgforbund med S, opregner Melanie Simick..  - Socialdemokratiet er åbent for et valgforbund med Alternativet, sekunderer Leif Skaarup (S)..