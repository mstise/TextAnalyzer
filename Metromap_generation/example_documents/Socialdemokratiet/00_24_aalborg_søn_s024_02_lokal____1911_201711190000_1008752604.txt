Er det ligegyldigt, hvem der bliver Jammerbugts næste borgmester?. FORSKEL: Vil Socialdemokratiet og jeg bare videreføre den linje, som Mogens Gade har stået for?. Nej. Selvfølgelig er det ikke ligegyldigt hvem der er borgmester og nej, jeg vil ikke videreføre Mogens Gades og Venstres linje.. Dagbladet Mandag Morgen har lige rangeret landets 98 kommuner ud fra fem kriterier. Jammerbugt ligger på 52. pladsen hvad angår kultur, fritid og borgerservice, på 90. pladsen når det gælder børn, unge og skoler, på 97. pladsen når det er ældreomsorg og levetid vi taler om, og 58. pladsen når det gælder erhvervsliv og uddannelse.. Det er, hvad en V-ledet kommune har skabt i 10 år, synes I, det er godt nok?. Jeg synes det ikke!. Til gengæld er vi på en tredjeplads når det gælder privatisering og udlicitering. V-DF og Borgerlisten har nedlagt arbejdspladser og sendt opgaver langt udenfor kommunen.. Har I fået mere, bedre og mere nært velfærd af det?. Nej vel. Vi trænger til et systemskifte. Vi skal passe på vores børn, unge og ældre. Vi skal leve lige så længe som i de bedste kommuner i landet. Erhvervslivet skal blomstre og skabe vækst og velfærd for os, der bor her. Og så skal det være en selvfølgelighed, at vi tager os af vores sårbare og udsatte borgere.. Den 21. bestemmer I retningen for de næste fire år. I bestemmer. Det er jeg tryg ved. . Godt valg!.