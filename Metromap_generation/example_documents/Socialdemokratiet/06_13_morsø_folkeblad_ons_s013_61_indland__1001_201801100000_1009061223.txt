S: Fornuftigt. INDLAND: Det er fornuftigt, at statsminister Lars Løkke Rasmussen (V) nu lægger planerne om en ”ambitiøs skatteaftale” på hylden og samtidig udskyder planerne om en ny aftale på udlændingeområdet.. Det mener Nick Hækkerup, som er medlem af Folketinget for Socialdemokratiet.. -Han lægger op til, at der kan laves en ny skatteaftale hen over midten af dansk politik.. - Det har været et kaotisk forløb for regeringen, og derfor synes jeg, det ville være fornuftigt, hvis man lavede nogle brede aftaler, siger Hækkerup.. Betyder det, at Socialdemokratiet vil være med i en ny aftale, der letter skatterne?. - I hvert fald det element, der handler om skattelettelser i bunden, og det at få løst de pensionsproblemer, der er.. - Vi havde jo helst set, at man startede med at bruge pengene på at forbedre velfærden. Men når regeringen og Dansk Folkeparti har besluttet sig for, at råderummet skal bruges på skattelettelser, så vil vi gerne være med til at snakke om, hvordan det gøres bedst, siger Nick Hækkerup./ritzau/.