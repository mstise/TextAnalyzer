Minus ekstra velfærd. AFSKED: Jeg vil gerne sige tillykke til alle dem, som blev valgt ind i kommunalbestyrelsen i Morsø kommune.. Jeg er selvfølgelig skuffet over vores resultat i Socialdemokratiet, men må også konstatere, at borgerne på Mors fravalgte velfærd, og det må vi acceptere, selvom jeg ikke mener, det er godt. De ældre, der ikke selv kan gå bad, vil fremover stadig kun få tilbudt bad en gang om ugen, i ældreplejen vil der ikke blive ansat ekstra personale udover det, der er aftalt i budgettet.. Altså vil der fremover blive lagt endnu mere pres på personalet - som en V-tilhænger sagde på valgaftenen: ”De ansatte i ældreplejen burde klappe af resultatet, så deres hænder blev varme og bare komme derudaf. Heri er jeg selvfølgelig ikke enig. . Der vil ikke blive ekstra hjælp til børn og forældre med psykiske problemer. Inklusionen i skolerne vil ikke bliver forbedret i indskolingen, da der ikke vil blive mulighed for to lærere i nogle timer, og det kan medføre, at vi også fremover vil have et karaktergennemsnit i afgangsprøverne fra 9. kl., som er blandt landets tre laveste.. Det er også beklageligt, af Bo Fink fra enhedslisten igen, igen valgte, at de ikke kunne støtte et valgsamarbejde med socialdemokraterne, og derfor er dem, der stemte på Enhedslisten, spildte stemmer. Håber at de der stemte på Ø ved kommende valg vil sætte deres kryds ved et parti, hvor de for indflydelse. . Jeg vil også gerne takke familier og venner, der har støttet mig meget i valgkampen, og tak til alle der stemte på mig og havde tiltro til, at jeg kunne gøre en indsats for Mors og lokalområdet. Desværre kunne jeg ikke få stemmer nok til at blive valgt og vil nu have et andet liv, hvor jeg nu kan frasige mig de forskellige tillidsposter, jeg har, og hellige mig familien. . Men jeg har nydt de knap 12 år jeg har haft i Morsø kommunalbestyrelse - også selvom det, man har fået igennem, ikke blev honoreret af vælgerne. .