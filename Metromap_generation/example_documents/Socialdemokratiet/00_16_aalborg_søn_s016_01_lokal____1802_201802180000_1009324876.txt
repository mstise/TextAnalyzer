SF’s kunstfond blev skudt ned. JAMMERBUGT: Der var ingen opbakning overhovedet til SF’s forslag om en kunstfond ved det seneste møde i kommunalbestyrelsen. . Partiets enlige repræsentant havde benyttet sin ret til at få forslaget på dagsordenen som sidste punkt, men Venstre, Socialdemokratiet, Dansk Folkeparti og Borgerlisten skød ideen ned.. Lars Holt fra Venstre kaldte forslaget populistisk, og brød sig ikke om fondstanken.. - En fond er statisk, og kunst trives bedre, når den opstår fra bunden. Kunst lader sig ikke lægge i faste rammer, og det er ikke noget, som kommunalbestyrelsen skal blande sig i, sagde han.. Han mente, at der rundt om i kommunen som for eksempel på Aabybro Skole, der blev udsmykket af en lokal kunstner, er og fortsat vil komme kunst.. - Kunsten skal fortsat ses som en del af vores righoldige kulturliv og hverdag, sagde Lars Holt.. Frank Østergaard ville bruge en procent af et nybyggeris pris på kunst. Når der allerede når et byggeri blev tegnet, var afsat penge til kunst, ville arkitekterne kunne indtegne kunsten i byggeriet fra begyndelsen.. Men heller ikke hos socialdemokraterne var der støtte at hente. Jens Chr. Golding mente, at der var masser af kunst i kommunen, og at der derfor ikke var brug for en fond.. - Vores byrum har masser af kunst. I rundkørslerne, byportene, springvand og et gavlmaleri. Kunsten sker allerede i byrummet, sagde han.. Også den del af SF’s forslag, som ville afsætte en procent af et byggeris pris til kunst, fik modstand. . - Hvis man forestiller sig den regel brugt på det kommende skolebyggeri i Jetsmark, ville vi skulle afsætte 1,8 millioner til kunst. De penge er bedre brugt på velfærdsområder som normeringerne i børnehaverne, skolerne, specialundervisningen og ældreområdet, sagde han.. Den socialdemokratiske gruppeformand opfordrede kultur-, fritids- og landdistriktsudvalget til at se på, om der er mulighed for at få mere kunst i byrummene.. Partifællen Per Halsboe opfordrede til, at kommunen blev skarpere på at søge Statens Kunstfond, der udlåner kunst og design til blandt andet kommuner i perioder fra fem til 10 år..