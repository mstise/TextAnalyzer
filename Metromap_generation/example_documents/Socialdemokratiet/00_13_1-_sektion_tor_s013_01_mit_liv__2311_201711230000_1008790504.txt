Bred enighed om    konstituering. HJØRRING: Tidligt onsdag morgen blev der indgået en meget bred konstitueringsaftale i det nye Hjørring Byråd. Den omfatter alle de partier, der er valgt ind, Socialdemokratiet, Venstre, Det Konservative Folkeparti, Socialistisk Folkeparti, Dansk Folkeparti, Borgerlisten og Enhedslisten. . Det er nyt, at Venstre går med i en bred konstituering. . - Arne Boelt (S) og Socialdemokratiet kunne jo rydde bordet, så i stedet for at sidde i et hjørne og surmule har vi valgt at gå med og få mest mulig indflydelse. Vi har også vist i denne periode, at der kan skabes et bredt samarbejde i byrådet, siger Venstres gruppeformand, Henrik Jørgensen, der mistede en tredjedel af sine personlige stemmer i forhold til sidste valg. . Med konstitueringen sikrer Venstre sig blandt andet posten som 2. viceborgmester og formandsposten i teknik- og miljøudvalget. . De konservative, der opnåede tre mandater og dermed bevarer det nuværende antal får 1. viceborgmesterposten og formandsposten i Sundhed, ældre og handicapudvalget. . Socialdemokratiet besætter formandsposten i Børne-, skole-. og uddannelsesudvalget, hvor Mai-Britt Beith Jensen sætter sig i formandsstolen.. Arbejdsmarkedsudvalget går til Socialdemokratiet, men der sættes først navn på formandsposten efter et møde i partiet onsdag aften. . Udvalg nedlægges. Fritids-, kultur -, og bosætningsudvalget nedlægges. Kerneinstitutioner som eksempelvis Vendsyssel Teater, stadion og museerne overføres til økonomiudvalget, mens fritidsområdet lægges ind under BSU-udvalget. . - Det er nødvendigt for at effektivisere området. Kerneområderne kræver ofte . hurtige beslutninger om økonomi. Derfor er det vigtigt, at de behandles i økonomiudvalget, siger borgmester Arne Boelt (S).. - Fritidsområdet med idræt vil vi gerne have knyttet tættere til skolerne. Vi vil arbejde på at udnytte vores halkapacitet bedre. Vi har i dag mange friske seniorer, som med fordel kan bruge hallerne i de timer, hvor skolerne ikke bruger dem. . Der oprettes to såkaldte paragraf 17-4-udvalg. Et udvalg, som skal tage sig af forholdet mellem land og by og et folkeoplysnings- og fritidsudvalg, som får større opgaver end det nuværende folkeoplysningsudvalg. . Der lægges op til at politikerne fjernes fra Landsbyforum, som til gengæld i fremtiden skal mødes med det relevante byrådsudvalg to gange om året.. - Vi vil lave et kursus for alle medlemmer af udvalg i god mødeledelse, da nogle møder har været alt for lange - op til otte timer. Mødetiderne kan bringes ned uden at tingene jappes igennem, siger Arne Boelt..