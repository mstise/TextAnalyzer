- Bare der ikke går   kage i budgettet. REBILD: Af en aktion at være kunne den næsten ikke have været venligere, da en gruppe repræsentanter for Rebild Kommunes pædagoger bad om lidt tid, inden byrådet torsdag aften gik i gang med at førstebehandle budgettet i Kig Ind i Nørager.. Pædagogerne havde medbragt en kagemand, som børne- og ungdomsudvalgsformand Klaus Anker Hansen, Den Sociale Fællesliste, fik lov at tage imod - samt den medfølgende hilsen:. - Så håber vi, at I tænker på børnene. . - Så må vi ikke håbe, der går kage i budgettet, hviskede Thøger Elmelund (S), hvilket borgmester Leon Sebbelin (RV) straks tilsluttede sig.. Men kagen syntes at gøre sin virkning, som Jeppe Ugilt (V) senere bemærkede.. I hvert fald blev der raden rundt i byrådssalen forsikret, at denne gang skulle man virkelig få gjort noget ved normeringerne i kommunens daginstitutioner - og ved folkeskolernes budgetter, for den sags skyld.. Lene Aalestrup (K) håbede dog også på, at der blev plads til en skattesænkning efter skattestigningen i fjor - og til nogle af de aktuelle spændende ”nice to have”-projekter på kultur- og fritidsområdet og ikke kun til de nødvendige udgifter.. - For gode oplevelser på kultur- og idrætssiden sikrer livskvalitet og er sundhedsforebyggende, sagde hun. . Gert Fischer (V) ville blandt andet satse på at sælge mere erhvervsjord.. - Men så vil vi også gerne have kigget på den centrale ledelse til gavn for de varme hænder, sagde han.. Tommy Degn fra DF ville især prioritere ældre, børn og ungdom:. - Til gengæld mener vi, at man kan spare på kulturom. rådet.. Socialdemokratiet mente også, at en række basale områder trænger mere:. - Også denne gang har vi kørt med grønthøsteren, og det er jo ikke som på marken, hvor græsset gror op igen. Vi er i bund på mange områder og nede at klippe i undergrunden, sagde Thøger Elmelund.. Allan Busk fra Den Sociale Fællesliste havde kig på kommunens kassebeholdning:. - Vi er jo langt fra nogen dårligt stillet kommune. Nu er vi pinedød nødt til at kigge på den dårlige normering i daginstitutionerne, og vores øvrige personale spæner jo også rundt. Vi kunne godt højne normeringerne, vi har pengene til det!. Han mente også, at jernbanebroen ved Klepholm godt kunne udskydes.. René Axel Aubertin fra Oplandslisten ville ligefrem skrotte broprojektet:. - Det er ikke rimeligt, at Rebild Kommune skal afsætte 28 millioner til en eller anden tåbelig bro. Den må staten betale, sagde han..