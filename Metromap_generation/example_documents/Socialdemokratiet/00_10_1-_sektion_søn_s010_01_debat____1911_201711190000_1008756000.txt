Der er 
masser 
af penge. REGION: Regionsrådskandidat Ole Stavad (S) beskylder mig (17.11.) for at ”være påvirket” og for at være ”sølle og utroværdig”.. Jeg er spidskandidat for Dansk Folkeparti til regionsrådet, men mine lederegenskaber er elendige, ifølge Stavad.. Til det er blot at sige, at DF gerne vil samarbejde med Socialdemokratiet og alle andre, også efter valget.. DF’s politik er lige nu hverken rød eller blå, og det er i virkeligheden derfor, Stavad foretager personangreb mod mig og min kollega Erik Høgh-Sørensen.. Vi går f.eks. til valg på at lade nye ”supersygeplejersker” løse problemerne dér, hvor borgerne mangler praktiserende læger.. Vi går til valg på at få rettet op på regionens dårlige budgetstyring, der foreløbig har givet et pludseligt hul på 150 millioner kroner og en alvorlig fyrerunde forude – men efter valget.. Det er rigtigt, at DF sad med ved forhandlingsbordet, men vores holdning nu er ikke noget aftalebrud. Budgetkatatrofen steg og steg hen over sommeren og efteråret til nu 150 millioner kroner, alene for 2018. . DF blev ikke orienteret ordentligt, og DF havde ikke plads i det vigtige forretningsudvalg.. Forinden har det nuværende regionsråd brugt fire år på at lukke sygehuse og fyre og ”effektivisere” blandt almindelige mennesker. Denne gang kan regions-toppen fyre sig selv eller finde andre løsninger.. Vi har dog et konstruktivt forslag. Folketinget kan opgive at flytte EU’s medicinalagentur EMA til København, hvorefter statskassen ifølge dagbladet Politikens oplysninger har råderum for 1,7 milliarder kroner.. Af det skal vi nordjyder blot have en femtedel. Så er der masser af penge. Godt valg!.