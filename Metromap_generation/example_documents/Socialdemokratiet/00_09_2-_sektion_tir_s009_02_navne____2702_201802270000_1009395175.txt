 60 år. ¤ Arne Staun Sørensen, medicotekniker, Brogade, Sebbersund, fylder torsdag 60 år.. Arne Staun Sørensen er opvokset i Bislev ved Nibe og blev i en tidlig alder grebet af foreningslivet. Starten i den lokale fodboldklub og håndboldklub blev snart et liv som ildsjæl i det frivillige foreningsarbejde, og Arne har altid gået op i det frivil- lige arbejde med liv og sjæl. . Han har været formand for en perlerække af sportsforeninger, både som aktiv udøver selv og i børnenes klubber. Han var bl.a. formand og drivkraft for byggeriet af klubhuset i Bislev, som han selv byggede sammen med fodboldklubbens frivillige. Han har været formand for Bislev og Sebber Idrætsforening, Nibe Motions Cykel Club og senest formand for Para- gliderklubben Nordjylland, . hvor han jævnligt hænger oppe under skyerne på Vestkysten i weekenden. . Arne er gift med sin ungdomskæreste, Hanne, og de har to børn og tre børnebørn (og én mere på vej). Hanne og Arne har siden 1981 boet i Sebbersund og har altid været engageret i lokalområdet. Arne har været med til at stifte Sebber Bådelaug og været formand for Sebber Borgerforening og Sebber Skoles bestyrelse.. Han var i 13 år kommunalbestyrelsesmedlem i Nibe Kommune for Socialdemokratiet, hvor han også var formand for Børne- og Kulturudvalget. Han har desuden været formand for Socialdemokratiet i Nibe, formand for Aalborg Vestre Kreds og formand for Socialdemokratiets Fællesledelse i Aalborg Kommune.. Arne blev i sin tid uddannet radiomekaniker ved Skovbjerg Radio i Nibe og arbejdede i 20 år som radiomekaniker, indtil han i 2001 blev uddannet klinisk medicotekniker. Han arbejder i dag i Teknisk Afdeling på Aalborg Universitetshospital. Arne har altid været fagligt engageret i Metal og er i dag fællestillidsmand på sin arbejdsplads.. Sammen med Hanne er han frivillig i Politihjemmeværnet, hvor de begge er . officerer. Arne har rang af løjtnant og er uddannet skydeinstruktør, og de bruger mange timer på at styre sikkerheden til større arrangementer i Himmerland.. I fritiden er det paragliding, der er den store interesse for tiden. Arne er uddannet pilot og er ved at uddanne sig som instruktør for nye paraglidere. Derud- over går han gerne på jagt og cykler en del. Han kører motorcykel sammen med Hanne, både rundt i Europa og også på flere ture tværs hen over USA. . Fødselsdagen torsdag fejrest sammen med den nærmeste familie, og senere på foråret holder Hanne og Arne en stor fest for venner og familie, hvor de fejrer begges 60 års fødselsdag..