Søger et par kammerater. THY-HANNÆS: - Det er vildt spændende, for jeg får jo genopfrisket mange historier, som jeg godt kan huske.. Sådan lyder det fra tidligere borgmester Erik Hove Olesen, Thisted, som hver uge bruger mindst en eftermiddag på Lokalhistorisk Arkiv på J. P. Jacobsens Plads med at scanne og inddatere fotoer, primært fra pressefotograf Klaus Madsens arkiv.. Erik Hove Olesen fortæller, at han er nået igennem omkring en tiendedel af Klaus Madsens i alt ca. 48.000 negativer:. - Så vi kan godt bruge nogle flere kammerater, for der er langt igen, siger han.. ”Vi” indbefatter også Grethe Pedersen og Knud Søgaard.. Grethe Pedersen, der i mange år arbejdede på kirkekontoret i Thisted, er skiftevis i gang med fotoarkiverne efter Tage Jensen og Jens Steffensen (Steff) samt Peter Mørks arkiv fra dagbladet 1994-97.. Knud Søgaard har arbejdet med scanninger på Lokalhistorisk Arkiv gennem mange år. Hans første projekt var indscanningen af samtlige artikler fra Historisk Årbog for perioden 1906-2003:. - Det tog nok 1700 timer, fortæller han.. Men siden har han kastet sig over indscanning af alle mulige slags dokumenter. Heraf er rigtig mange håndskrevne og de ældste med gotisk håndskrift.. Han har netop fået etableret et hold på ni personer, som han underviser i gotisk håndskrift, så de kan transskribere (oversætte) dokumenterne til computertekst.. Erik Hove Olesen er født i Thisted 1944 og har - bortset fra 16 måneder som soldat i Aalborg - boet i byen hele sit liv. Hans berøringsflade har især været fodbold fra midt i 1950’erne og fremad, ansættelse i den kommunale administration fra 1970, i Socialdemokratiet fra ca. 1975, i fagforbundet HK fra 1979, i kommunalpolitik 1994-2009, fra 2001 som borgmester.. Grethe Petersen var med, dengang kirkekontoret gik over til elektroniske kirkebøger, og i den forbindelse inddaterede hun 12.000 personer, fortæller hun. Knud Søgaard kom til Thisted for 49 år siden og var i mange år faglærer på teknisk skole.. Men der er brug for i hvert fald to-tre personer til, siger historiker Orla Pedersen, der er leder af Lokalhistorisk Arkiv:. - Dels mangler vi stadig en del af Tage Jensens og Jens Steffensens arkiver, dels er der brug for flere til især Klaus Madsens arkiver, og endelig er der hele Thisted Dagblads arkiv af både fotoer og artikler, forklarer Orla Poulsen og tilføjer:. - Dernæst dækker vi jo ikke kun Thisted by, men hele den nuværende Thisted Kommune, og vi har også en afdeling i Hurup. Så vi har brug for nogle personer, der er velkendt med de billedmotiver, vi har fra Sydthy.. Det er ikke kun en slavisk indscanning og inddatering, der er tale om, fortæller Erik Hove Olesen for sit vedkommende:. - Jeg sidder med Klaus Madsens mappe med negativer og har samtidig de aviser med, som disse billeder har været i, fortæller han og fortsætter:. - Fra en fodboldkamp er der ofte taget 10 eller flere billeder, og så har avisen brugt to-tre af dem. Dem finder jeg for at scanne, og så angiver jeg, at der er endnu flere i negativ-arkivet.. arkivthy.dk.