Haverslev er et smørhul   i Rebild. HAVERSLEV: Med over 100 fremmødte blev vælgermøde onsdag aften i Haverslev Hallen en stor succes.. Den store tilstrømning kom meget synligt helt bag på arrangørerne, nemlig borgerforeningen i Haverslev og Ravnkilde samt Haverslev-Ravnkilde Lokalråd, så der i al hast måtte findes ekstra stole i de tilstødende lokaler i hallen.. Haverslev et smørhul . På nær et par enkelte var de 11 byrådskandidater i panelet alle fra lokalområdet, hvilket satte sit tydelige præg på aftenens valgmøde.. Generelt var der i panelet enighed om at Haverslev med sin placering tæt på motorvej E 45 og korte køreafstand til eksempelvis Aalborg samt den omgivende natur og byens rige foreningsliv og egen skole og daginstitution samt dagligvarebutik på mange måder er et smørhul.. Aftenens værter havde til første halvdel af valgmødet udarbejdet en række konkrete spørgsmål af lokal karakter, som panelet skulle forholde sig og give deres mulige argumenter til.. Som formand for lokalrådet præsenterede Grethe Andreasen de enkelte emner, og det første var øget bosætning.. Hun fremhævede i sit oplæg blandt andet fællesskabsfølelsen i byen som noget meget positivt.. - Ja selv ulven er nu kommet hertil, bemærkede hun spøgefuldt.. Til spørgsmålet om udstykning af nye kommunale byggegrunde i både Haverslev og Ravnkilde pointerede Morten Lem som formand for teknik- og miljøudvalget, at det først krævede arealer udlagt i kommuneplanen flyttet, og Peter Bak (C) pointerede at denne proces allerede er igangsat.. - Men vi skal i planlægningen af byudvikling ikke kun have fokus på Haverslev og Ravnkilde, men hele Rebild Kommune. Haverslev er med en tæt beliggenhed til motorvej E45 og en flot natur et attraktivt område. I planlægningen skal lokalområdet selvfølgelig inddrages, så der ikke bliver tale om en skrivebordsafgørelse med hensyn til nye udstykninger, understregede Louise Svenstrup (LA).. Næste emne var erhvervsudvikling, hvor der fra flere sider i panelet blev udtrykt glæde over den aktivitet, der er i øjeblikket med erhvervsudviklingen i Industriparken i Haverslev, så der efterhånden er ved at være udsolgt af ledigt erhvervsjord.. Axel René Aubertin gentog Oplandslistens gamle forslag om at skabe et nyt erhvervsområde på østsiden af E45.. - Det håber jeg vil ske i den nye byrådsperiode, men kræver dog at kommunen har nogle gode rådgivere, der har fokus på andre områder end Støvring, tilføjede han.. Et tidligere politisk forslag om at etablere et transportcenter i Haverslev blev også genopfrisket og drøftet af debatpanelet.. - En smidig og hurtig kommunal sagsbehandling er meget vigtigt for at gøre os attraktive for erhvervslivet, hvis de overvejer at etablere sig i Rebild Kommune, bemærkede Louise Svenstrup.. Tommy Degn konstaterede at der blandt kommunerne langs motorvej E45 generelt er en hård kamp om at få erhvervsvirksomheder til at etablere sig.. Også emner som bredbåndsforbindelser, udvidelse af borgerservice, friplejehjem, seniorboliger og dagplejepladser contra vuggestuer blev drøftet i første halvdel af valgmødet.. Efter en kaffepause fik de fremmødte i en time mulighed for at stille spørgsmål til debatpanelet, både mundtligt og skriftligt. Et tilbud mange benyttede sig af med spørgsmål af vidt forskellige slags.. Hver enkelt i panelet blev blandt andet afkrævet et svar på deres holdning til om den nuværende skatteprocent skal holdes i ro eller ej i den nye byrådsperiode.. Andre emner var bedre transportmuligheder til gymnasiet i Støvring og bustransport generelt i hele Rebild Kommune samt et ønske om anlæg af en cykelsti mellem Mejlby og Haverslev.. Et af de emner der i spørgetiden skabte størst debat var den fremtidige situation for Blenstrup og Ravnkilde skole, der efter en tidligere byrådsbeslutning er helt fredede frem til 2018.. Her blev Morten Lem at en mor fra hjembyen Ravnkilde kritiseret for som medlem af byrådet at have været med til at lukke tre skoler i Kirketerp, Sønderup og Hellum.. - Hvordan forholder du dig og resten af Socialdemokratiet sig så til Ravnkilde Skole, lød spørgsmålet.. Morten Lem korrigerede med at påpege at han i ikke havde stemt for at lukke Hellum Skole.. - For mig er smertegrænsen for at lukke en skole når elevtallet kommer under 50, . for skoler kan blive for små. Så det sker ikke af økonomiske grunde, men for elevernes egen skyld, erklærede han.. Med hensyn til Ravnkilde Skoles fremtid påpegede Rasmus Rask (Å) at skolen generelt er udfordret af en privatskole med 250 elever knap 7 kilometer væk i en anden kommune, nemlig Solhverv i Vebbestrup.. Valgcafé i halen tirsdag. Arrangørerne af valgmødet onsdag aften har også planlagt at arrangere en valgcafé tirsdag aften i Haverslev Hallens festlokaler.. - Prisen er 80 kr. for at deltage og for disse penge får du en to retters menu ved et veldækket bord samt mulighed for at se valget på tv hele aften i selskab med andre. Men der er begrænsede pladser, så folk skal skynde sig at betale mig beløbet på mobile pay eller kontant senest fredag klokken 14, hvorefter man er tilmeldt valgcaféen, rundede Grethe Andreasen som formand for lokalrådet valgmødet af med. .