Nattevagter. ÆLDRE:. Gitte Krogh har i NORDJYSKE 5. juli, refereret fra møde i ældreomsorgsudvalget omkring nattevagter på plejecentrene. . Jeg kommer lidt i tvivl om det er fra samme møde, som jeg deltog i, for det som udvalgsformanden refererer, er bestemt ikke det jeg har været med til at beslutte.. Et samlet byråd vedtog en ny budgetmodel i budgetaftalen for 2017, hvor budget og kompetencen til at drive plejecentrene lægges ud til lederne af plejecentrene. Denne beslutning har vi i udvalget ikke bemyndigelse til at ændre, og derfor fastholdes budgetmodellen, som der også fremgår af referatet fra mødet. De øvrige bemærkninger om at vi fastholder der skal være springer, og at der ikke er økonomi til andet, og at det følger praksis i andre kommuner, må stå for formandens egen regning, da det ikke er noget udvalget har besluttet.. Det der sker på plejecentrene, som gør at man reducerer hvor det er muligt, er beslutningen fra et flertal i ældreomsorgsudvalget, om at skære i antallet af pladser på de mindre plejecentre, i takt med at der bliver ledige pladser. . Det er en beslutning, som vi i Socialdemokratiet hele tiden har været uenige i, da vi hellere ser en samlet strategi, hvor vi som politikere tager ansvar for hvor pladserne skal være fremover, frem for sporadiske løsninger, med de problemer det giver undervejs. Så når der aktuelt skal spares på de små plejecentre, er det på baggrund af en politisk beslutning, fra et flertal i udvalget. Plejecenterlederne løser deres opgaver sammen med personalet, så godt de kan, under de rammer der er dem givet, herunder bemanding om natten.. Så jeg vil gerne refereres for det jeg er med til at beslutte, men ikke for de øvrige personlige bemærkninger, der følger med formandens refereren til udvalget..