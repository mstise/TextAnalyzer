Ny konstituering på plads. MARIAGERFJORD: I Mariagerfjord Kommunes byråd starter alle byrådsmøder med en fællessang. Det var ingen undtagelse onsdag aften, hvor det nye byråd konstituerede sig for de kommende fire år. . De 29 medlemmer, heraf seks nye, sang - meget passende for højtiden - julevisen ”Der er noget i luften”. Her går de første linjer:. - Der er noget i luften, jeg ved ikke hvad.. Men i byrådssalen på Hadsund Rådhus vidste samtlige 29 medlemmer, hvad der var i luften. Pladserne i de forskellige udvalg skulle fordeles, og det var ingen hemmelighed, hvordan de faldt ud.. Det var ren proforma og tog en halv times tid sammenlagt.. Det var heller ingen overraskelse, at Mogens Jespersen (V) kunne pryde skuldrene med borgmesterkæden i endnu fire år.. Noget uvant for Mogens Jespersen måtte han dog tage til takke med en plads nede i salen. I fire år har han styret møderne fra borgmesterstolen.. Her sad socialdemokraten Niels Peter Christoffersen fra mødets begyndelse. Med 24 år i byrådet har han den længste anciennitet, og derfor tilfaldt det ham æren at åbne mødet.. - Jeg sidder da meget godt, jeg tror bare, jeg bliver siddende, lød det fra Niels Peter Christoffersen.. - Jeg har også en fin plads med en udsigt, jeg ikke har haft før, replicerede Mogens Jespersen.. Han var placeret mellem et par socialdemokrater, inden han kunne indtage sin vante plads.. Niels Peter Christoffersen fik også æren af at overrække borgmesterkæden. Det gjorde han med ordene:. - Man må nu kysse borgmesteren, hvilket fik grinene til at brede sig i salen.. Som sin første gerning indstillede Mogens Jespersen til, at der blev anmeldt valggrupper. Den ene består af Venstre, DF, Radikale Venstre og Konservative, og på den anden side står Socialdemokratiet og SF. . 1. viceborgmester Leif Skaarup (S) og 2. viceborgmester Jens-Henrik Kirk (K) blev også officielt udpeget, inden de respektive udvalgspladser blev fordelt. . Jens-Henrik Kirk havde meldt afbud til mødet, og Trine Brøndum Vestergaard (K) var indkaldt som stedfortræder. . Få overblikket over fordelingen af poster i morgendagens NORDJYSKE,.