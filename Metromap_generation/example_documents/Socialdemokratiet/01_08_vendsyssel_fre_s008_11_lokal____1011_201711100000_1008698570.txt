Reform kan give skattehop. HJØRRING: En økonomisk dårlig udligningsreform for Hjørring Kommune kan betyde en skattestigning.. Enhedslisten foreslår skattestigning, men også SF og Socialdemokratiet er med, hvis den kommende udligningsreform bliver en nitte for Hjørring Kommune. Folketinget skal strikke en ny udligningsreform sammen i 2019. Udligningsreformen sender penge fra rige kommuner til fattige kommuner som Hjørring. . Borgmester Arne Boelt (S) har tidligere udtalt, at Hjørring Kommune bør få mindst 100 millioner kroner ekstra i bloktilskud fra staten som følge af en ny udligningsreform.. - Og det er bare for at lukke hullerne. Så er vi på status quo, siger Arne Boelt (S).. - Jeg vil ikke afvise, at vi kan blive nødt til at sætte skatten op for at få råd til en god service til vore ældre og til vore skoler.. Arne Boelt undrer sig over, at DF’s Per Hyldig afviser en skattestigning, da Per Hyldig har talt stærkt for nødvendigheden af en god udligningsreform.. - Så længe vi i stedet kan spare på kunst, kultur og administration vil DF ikke være med til at sætte skatten op, siger Per Hyldig.. Arne Boelt vil øremærke en eventuel skattestigning til de ældre og til skolerne. . Lokallisten er helt enig i øremærkningen, hvis det ender med en skattestigning.. - Vi har ikke noget ideologisk forhold til skattestigninger. Vi tager stilling hver gang, forslaget kommer på bordet. Hvis vi ikke får noget ud af udligningsreformen, så er vi med på en skattestigning, siger Dan Andersen.. Han synes dog, at det nys afsluttede budgetforlig er et ”tøsedrengebudget”, fordi man ikke i det budget sparede op til de ekstra udgifter, . alle ved kommer i 2020 og 2021. På det tidspunkt kan man allerede se, at der kommer flere ældre og dermed stigende udgifter.. SF er også med på en skattestigning.. - Det er urealistisk at tro, at vi kan opnå tilstrækkeligt ved rationaliseringer og flere udbud. Vi vil helst have en god udligningsreform, men er parate til at sætte skatten op, hvis vi ikke får det, siger SF’s Jørgen Bing.. Blå blok håber også på udligningsreformen, men afviser skattehop. Man vil finde pengene ved effektiviseringer eller flere indtægter..