Matthæus-effekt - igen. SKOLEREFORM: Danmarks mange fri- og privatskoler har aldrig fået flere penge fra de offentlige kasser, end de står til at få næste år. Med aftalen om finansloven, der blev indgået mellem VLAK-regeringen og Dansk Folkeparti, bliver tilskuddet til de såkaldte frie grundskoler, som dækker over både friskoler, privatskoler og lilleskoler, øget til det højeste tilskud nogensinde. Den såkaldte koblingsprocent, der er den gennemsnitlige udgift til en elev i folkeskolen, øges til 76. Det er ny rekord. Formålet med det højere tilskud på i alt 71 millioner kroner til de frie grundskoler er, at flere forældre skal have mulighed for at vælge en friskole eller en privatskole til deres barn.. Socialdemokratiets undervisningsordfører, Annette Lind, pointerer, at det øgede tilskud til friskoler er ”et udtryk for ideologi”. ”Det viser med al ønskelig tydelighed, at vi har en regering, der prioriterer de få og privilegerede frem for at bruge pengene på vores fælles folkeskole. Vi vil gerne sætte tilskuddet ned igen til 71 procent og i stedet bruge pengene på folkeskolen,” understreger S-ordføreren. Ifølge SF’s undervisningsordfører, Jacob Mark, er mange privatskoler i byerne med til at sikre, at ”der bliver et A- og et B-hold i vores skolevæsen”. (NORDJYSKE 11.12.). Undervisningsminister Merete Riisager (LA) kaldte allerede i september den påtænkte forhøjelse af koblingsprocenten for ”en social koblingsprocent”, da de ekstra midler til de frie grundskoler skulle målrettes specialundervisning og inklusion… (folkeskolen.dk 5.9.). Overdrivelser fremmer forståelsen. Privatskolerne tjener på den fordummende, anti-faglige og asociale New Public Management (NPM)-folkeskolereform – både økonomisk, socialt og pædagogisk. Privatskolerne skal hverken finansiere NPM-hadegaven par excellence, heldagsskolen, inkludere uden midler eller topstyres af et   vilkårligt NPM-læringsmålstyringsregimente med fokus på misvisende testresultater. Besparelserne pr. elev sker for 16. år i træk - og under misvisende reformkampråb som ”kvalitetsudvikling” og ”klasseoptimering”…. Matthæuseffekten, det forhold, at mennesker, der i forvejen har mange goder og fordele, hele tiden får flere fordele og bliver endnu dygtigere, er essensen af dansk uddannelsespolitik! Selv om det officielt var afgørende for S-R-SF-regeringen med folkeskolereformen at få reduceret betydningen af negativ social arv, er matthæuseffekten en hjørnesten i NPM-folkeskolereformen! . De svageste hægtes af! På forhånd! VLAK-øger støtten til privatskolerne og fastholder den absurde påstand, at erhvervsskolerne styrkes - på trods af sparekniven! NPM-læring og topstyring skaber fordummelse og tavshedskultur på alle niveauer. . Med folkeskolereformen skabte den daværende S-R-SF-regering i 2012 en asocial konkurrenceforvridende koblingsprocent mellem folkeskolen og de såkaldte private skoler, der i hovedsagen er offentligt finansierede! ”Det er dybt urimeligt, at man giver sådan et tilskud til privatskolernes økonomi, uden at de skal levere varen, ” sagde daværende formand for Skolelederforeningen,” Anders Balle. (information.dk 7.12. 2012) . Kort tid efter gik Skolelederforeningen varmt ind for S-R-SF-reformen, der betyder besparelser i milliardklassen! Danske folkeskoleelever falder markant tilbage i international læseundersøgelse. Skolelederforeningen venter nu ”bare” på de penge, der aldrig kommer til folkeskolen… (folkeskolen.dk 5.12.) . Titanic-kursen er sat. Matthæus-effekten sætter folkeskolens dagsorden - igen….