Tre ufravigelige krav. FASTHOLDE: Vil en statsminister have opbakning fra Nye Borgerlige, skal den pågældende være indstillet på at gribe fat om nældens rod og løse problemerne Danmarks reelle problemer.  Der skal indføres et asylstop, kriminelle udlændinge skal udvises konsekvent efter første dom og udlændinge skal forsørge sig selv.  Hele vejen rundt har politikerne svigtet. Det gælder både Venstre, Konservative, DF og Socialdemokratiet. De har haft mulighederne for at gribe fat om nældens rod og løse problemerne. Men intet er gjort.  Nye Borgerlige vil aldrig opgive ovenstående krav. Gør vi det, kan vi lige så godt lade være med at bede om vælgernes opbakning. Så kan man lige så godt stemme på dem, man plejer. Jeg ved det ikke om vi kan råbe politikerne op og få dem til at gribe om nældens rod. Men forsøger vi ikke, ja, så forsvinder det Danmark, vi kender, og som vi holder af. Vi bliver nødt til fortsat at tale og råbe op om problemerne ved indvandringen og appellere til at vi tager det nødvendige opgør med de ”laden-stå-til -poilitikere” der er valgt i dag. Den fremtid kan vi ikke byde mine børn og børnebørn. Vælgerne må tage ansvar. Vi må gøre, hvad vi kan for at bevare det land, vi grundlæggende holder af.  Jeg håber, danskerne støtter os af hensyn til friheden, demokratiet og fædrelandet..