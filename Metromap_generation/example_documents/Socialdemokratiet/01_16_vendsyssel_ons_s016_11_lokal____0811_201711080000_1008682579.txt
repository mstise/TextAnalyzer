- Vi skal fortsætte i samme spor. FREDERIKSHAVN: 1) Hvad skal vi leve af i fremtiden? . Vi skal leve af det, vi er gode til - nemlig det mari- time, fødevarer, energi, turisme. Det er vores vækstspor og her erhvervene primært kan skabe vækst og arbejdspladser. . Offentlige arbejdspladser betyder også noget. De er vigtige såvel som private arbejdspladser. Vi skal have flere statslige arbejdspladser til området. Og så skal vi kæmpe for uddannelser til vores område. Det betyder nemlig bosætning og fastholdelse af den kommende arbejdskraft.. 2) Hvad vil I gøre for at trække flere erhvervsaktive til? . Vi skal fortsætte de spor, vi har lagt ud med bosætningskonsulent, tiltrækningskonsulent og erhvervsplay- maker. Vi skal sammen med erhverv og fagbevægelse gøre opmærksom på job og karrieremuligheder. Og det er vigtigt med helårsliv. At der er et varieret tilbud af byggegrunde, bo muligheder, foreningsliv. Infrastruktur - såvel offentlig transport som bredbånd er vigtige parametre. Tryghed ift. kommunale tilbud, politi, ambulancer er også vigtige parametre. Vi skal fortælle om alle de muligheder, der er her for liv, job og karriere. Alle kan opfodre en kollega, en ven til at flytte hertil ved at fremhæve fordelene. Personligt råd fra en kollega er et stærkt tilflytningsparameter.. 3) Hvordan vil I helst se skolestrukturen om fire år? Den ser vi helst stabiliseret. Der efterspørges ro på området efter reform og skolestrukturændringer. Vi ser gerne skolestrukturen fastholdt som nu. Vi skal have børn for at drive skoler, og det er klart, vi følger antal børn, økonomi, geografi osv. Det gør vi for at optimere og drive gode skoler. Vi er optaget af en god folkeskole. Vi har skolerne som top prioritet.. 4) Næste gang, der skal spares, hvor skal det være? . Vores økonomi er i bedring. Vi skal målrettet arbejde med at sikre midlerne bruges, hvor der er størst behov. Målrettet opgave styring. En procent besparelsesmetoden er slidt op. Nu skal vi se på, hvordan vi så arbejder os igennem. Det er desværre vilkårene i en kommune som vores. Der er flere metoder: F.eks. kan vi se på nøgletal, hvor bruger vi mere i forhold til sammenlignelige kommuner, men vigtigst af alt: vi tager dialogen og vil samarbejde bredt for at lande opgaven så hensigtsmæssigt som muligt. Vi skal have en mere retfærdig udligning mellem kommunerne - en hilsen til folketing og regering!. 5) Antallet af ældre stiger, hvordan skal kommunerne håndtere dette? . Vi skal arbejde med sundhed og forebyggelse og med tilbud som træning til selvhjælp. Længst muligt i eget liv - kalder vi det, og det ønsker de fleste. De der kan selv, skal selv (og de vil de fleste gerne). Det betyder, at vi skarpt prioriterer hjælp fra det offentlige til de svageste. Altså de der ikke kan selv. Og så skal vi tilbyde de boliger, der er behov for. Vi skal have passende antal pleje og ældreboliger, men også dagtilbud som demens værested. Dette område er et kerneområde for Socialdemokratiet, og vi prioriterer området højt i vores planlægning af nutidens og fremtiden plejebehov.. Besvaret af borgmester. Birgit Stenbak Hansen,. spidskandidat for . Socialdemokratiet . i Frederikshavn Kommune.