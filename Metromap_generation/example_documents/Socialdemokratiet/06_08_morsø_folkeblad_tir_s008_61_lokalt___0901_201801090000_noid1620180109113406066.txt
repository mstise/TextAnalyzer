Med støvlerne på. THY-MORS: En ny ”Gummistøvle-paragraf” gør, at det ikke længere er muligt for ejere af fiskekvoter at udleje 100 procent af deres fisk. De skal selv på havet og fiske 25 procent af deres kvote.. - Hidtil har det været muligt, at ejere af fiskekvoter kunne udleje 100 procent af deres fisk uden selv at være på havet og fange fisk. ”Slipper-skippers” og ”sofa-fiskere” er de blevet kaldt, men det er slut nu, siger Simon Kollerup, socialdemokratiets fiskeriordfører.. Socialdemokratiet har sammen med Dansk Folkeparti og de øvrige partier i oppositionen implementeret en Fiskeripakke uden om regeringen.. Som konsekvens heraf skal kvoteejerne nu selv på havet efter fisk. ”Gummistøvle-paragraffen” betyder, at en fisker højst kan udleje 75 procent af sin kvote, resten skal han selv fange.. Det vil skabe mere aktivitet langs kysten og i havnene, mener Socialdemokratiet.. - Hvis vi skal have liv i vores havne og kystsamfund, så skal vi have et levende fiskeri, som er drevet af dem, der har gummistøvlerne på og tager på havet. Derfor kræver vi nu, at man selv skal på havet for at fange 25 procent af den kvote, man ejer, siger Simon Kollerup.. Han understreger, at den nye gummistøvle-paragraf skal stoppe ”sofa-fiskerne”. De skal op af sofaen, få gummistøvlerne på og på havet frem for at sidde hjemme og leve af at leje deres fisk ud.. - Der er for mange steder, hvor livet er døet ud, og vi ønsker at skabe mere liv og mere aktivitet i ”Vandkantsdanmark”. Det kan den såkaldte ”gummistøvle-paragraf” bidrage til. Sammen med resten af Fiskeripakken er grundstenen lagt til et nyt og bedre fiskeri, siger Simon Kollerup.. Fiskeripakken blev vedtaget af et flertal (S-DF-SF-RV-EL og Alt) uden om regeringen i december 2016..