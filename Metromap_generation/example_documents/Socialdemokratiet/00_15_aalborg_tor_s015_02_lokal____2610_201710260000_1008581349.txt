Håb for Tranum    Klit Camping. JAMMERBUGT: Miljø- og Fødevareminister Esben Lunde Larsen har trukket sin afgørelse om at lukke Tranum Klit Camping tilbage. Det er sket, fordi flere nordjyske folketingsmedlemmer har kritiseret beslutningen. . Oprindeligt havde regeringen sammen med Dansk Folkeparti og på Naturstyrelsens anbefaling besluttet, at Tranum Klit Camping ikke - som alle andre statsejede campingpladser - skulle sælges, men i stedet nedlægges og overgå til naturformål.. - Vi er i gang med at se på de indkomne høringssvar og vil derefter vurdere, om de giver anledning til at ændre lovforslaget. Er der nogen, der har ønske om at købe Tranum Klit Camping, så ser vi naturligvis positivt på det, siger Esben Lunde Larsen.. Bjarne Laustsen, der er valgt for Socialdemokratiet i Nordjylland, har været en af kritikerne. . - Lovforslaget, der er på vej gennem systemet, handler om at sælge de statsejede campingpladser - ikke om at lukke dem. Alligevel blev det besluttet at lukke Tranum Klit Camping, og det er bare ikke i orden, siger han.. Bjarne Lausten har blandt andet bedt ministeren om at definere forskellen på et salg og en lukning.. - Så blev jeg ringet op af ministerens særlige rådgiver, der bad mig om at indstille skydningen. Til gengæld vil ministeren tage beslutningen om at lukke Tranum Klit Camping af bordet, hvis høringssvar fra de lokale interessenter viser, at der er lokal opbakning til at beholde campingpladsen, siger Bjarne Laustsen.. Da fristen udløb i sidste uge, havde Jammerbugt Kommune og Foreningen Tranum Klit Campings Venner skrevet til ministeren.. Kommunens borgmester Mogens Gade (V), har tidligere udtalt, at han pænt sagt er en lille smule irriteret over, at kommunen ikke blev hørt, før beslutningen om . lukningen blev taget.. - Processen har nok været en af de dårligste i Nordeuropa, og jeg tror også, at de har røde ører ovre i København, siger han.. I sit høringssvar udtrykker kommunen da også stor utilfredshed med måden, sagen har kørt på og med selve lukningen af campingpladsen.. ”Jammerbugt Kommune finder det meget utilfredsstillende, at Tranum Klit Camping er udeladt af lovforsalget (om at sælge de statsejede pladser) og dermed indirekte nedlægges, uden at der har været en forudgående dialog med Jammerbugt Kommune”.. Høringssvaret fra fastliggernes nystiftede forening beskriver over syv sider, hvorfor der er brug for Tranum Klit Camping. De skriver om, hvorfor campingpladsens økonomi har været dårlig, og om hvordan den kan gøres bedre i fremtiden.. Loven om salg af campingpladserne skal nu behandles i Folketinget. Den forventes at træde i kraft 1. januar 2018..