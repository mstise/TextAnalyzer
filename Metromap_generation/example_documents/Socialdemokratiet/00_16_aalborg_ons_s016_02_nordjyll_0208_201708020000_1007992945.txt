Frygt for flere Hjørring-sager. Hjørring: En kommende liberalisering af synsloven kan føre flere sager som den fra Dana Cup i Hjørring, hvor politiet har afsløret fejlbehæftede busser på stribe.. Det mener Danmarks største synsvirksomhed Applus Bilsyn og Dansk Bilbrancheråd, der repræsenterer 2000 autoværksteder i Danmark.. Helt konkret frygter de, at synsloven bliver liberaliseret, så det bliver tilladt af drive autoværksted og synsvirksomhed under samme tag.. - Det er en sammenblanding af kasketter, hvor troværdigheden er på spil, og vores bekymring går på, at Dana Cup-sagen ikke bliver en enlig svale. I dag er syn og reparationer på køretøjer adskilt, og dropper man det armlængdeprincip, risikerer man, at det går ud over kvaliteten og dermed trafiksikkerheden, siger Per V. Rasmussen, administrerende direktør i Applus Bilsyn.. Statslig opgave privatiseret. Syn af biler i Danmark tog et første og stort skridt mod mere liberalisering i 2005, da staten lagde opgaven ud til de private aktører og samtidig solgte Statens Bilinspektion til den spanskejede koncern Applus.. I dag er der cirka 470 synshaller over hele landet, og mange steder ligger de side om side med autoværksteder. Men alle steder er der tale om juridisk adskilte enheder, og ingen mekanikere arbejder som synsmænd og omvendt. Men det er tilfældet i andre EU-lande. For eksempel i Holland.. Der er udbredt enighed om, at der for kunderne har været en fordel, at bilsyn overgik fra en statslig myndighed til det private marked. Det er nemt at få synet sin bil, og prismæssigt er der også kommet en større konkurrence. Statens rolle er dog stadig - via Færdselsstyrelsen - at føre tilsyn med synsvirksomhederne. . - Den del er gået tilfredsstillende, efter at Færdselsstyrelsen havde øvet sig lidt og fik luget ud i de brodne kar i branchen, men det skridt til endelig liberalisering af synsloven, der nu lægges op til, betyder, at man vil lade ræven vogte . gæs, og det er dybt problematisk. Det er et sundt princip, at kontrollanten er en armslængde væk fra den, der udfører reparation af bilen. Mine medlemmer kunne da godt tænke sig at komme til at syne nogle biler, men det er jo at skyde sig selv i foden. Vi lider et stort imagetab, og vores bekymring er, at vi kommer til at se en masse sager, hvor tingene ikke udføres redeligt og retligt, siger direktør Erik S. Rasmusen, direktør i Dansk Bilbrancheråd.. EU-pres på dansk lov. Kritikken kommer nu, fordi Færdselsstyrelsen har indkaldt til møder, inden lovforslaget bliver bearbejdet og fremlægges for Folketinget. Det har ikke været muligt at få en kommentar fra Færdselsstyrelsen, men begrundelsen for at liberalisere synsloven er en afgørelse fra EU-domstolen, hvor Portugal fik underkendt højere krav til synsvirksomheder. Blandt andet kapitalkrav, begrænsning af virksomhedsform og ved at pålægge selskaberne regler, som er uforenelige med andre former for virksomhed.. Fortolkningen af dommens rækkevidde anfægtes af branchen, og Socialdemokratiets transportordfører Rasmus Prehn er også betænkelig.. - Det er betænkeligt, hvis der ikke er en sondring imellem dem, der reparerer biler og dem, der syner dem. Vi er nogen, der har prøvet at have bilen til mekaniker før et syn, og så var der alligevel nogle anmærkninger efter turen i synshallen, og det er jo det, der gør, at der er styr på sikkerheden; at der ikke er nogen, som er i lommen på hinanden.. Rasmus Prehn erkender, at EU-lovgivningen skal respekteres, men:. - Danmark skal presse på for at beholde den dobbeltkontrol, der ligger i, at mekanikeren ordner bilen og efter sin bedste vurdering gør den klar til syn, men at at det så er den uvildige synshal, der skal vurdere, om bilen kan bestå eller ej.. Skærp tilsyn endnu mere. Applus Bilsyn er den ældste og største aktør på det danske marked med 140 synshaller, og virksomheden ser gerne, at staten sætter ind med større kontrol af synsvirksomhederne. I dag er der 10 ansatte, der rejser rundt i landet og kontrollerer synshaller. På årsbasis bliver det til cirka 2500 kontrolbesøg.. - Det er godt med kontrol, og jeg havde ikke noget imod, at vi fik endnu flere besøg, fordi det styrker tilliden til systemet, og sagen fra Hjørring viser jo, at det er påkrævet med meget kontrol, siger direktør Per V. Rasmussen, Applus Bilsyn..