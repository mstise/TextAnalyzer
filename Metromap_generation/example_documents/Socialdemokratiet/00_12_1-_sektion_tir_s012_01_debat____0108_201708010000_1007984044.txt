Vælger vi fred eller koldkrig?. OPRUSTNING: “Kan vi bevare fred?”, skriver Jens Hedegaard Kristensen (30.7.), i et fremragende læserbrev, som fortjener at blive læst af specielt alle vore politikere.. Tja - det var vi alle vel enige om efter murens fald i 1989. Men efterfølgende har det desværre vist sig, at vi måske var ret naive. . Vi har konstateret, at det nye Rusland har fået en magtglad præsident i Putin. Men hvorfor har han udviklet sig til dette, må vi huske at spørge om. . Sagen er desværre, at Vesten med USA i spidsen har nedgjort og provokeret Rusland i stedet for at forhandle og støtte landet i den vanskelige overgang fra f.eks. planøkonomi til markedsøkonomi. . Både Nato og EU har i denne sag været misbrugt på hyklerisk vis, jvf. USA’s tidligere udenrigspolitik. Og Danmark har igen opført sig som USA’s halehæng og bl.a. provokeret ved at sende danske soldater til baltiske lande.. Alt dette er fint beskrevet i Jens Hedegaards læserbrev. . Hvorfor hører vi aldrig fornuftige protester fra f.eks. Socialdemokratiet? . Jeg hører meget gerne en kommentar fra Bjarne Laustsen om problemet. Så vidt jeg ved, sidder også han i forsvarsudvalget..