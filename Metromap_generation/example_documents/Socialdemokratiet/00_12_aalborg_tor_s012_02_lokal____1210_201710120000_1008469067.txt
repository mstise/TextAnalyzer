Ny samlet skole. SKOLE-DEBAT: På fredag offentliggøres, hvor meget en ny skole vil koste holdt op imod at renovere de to gamle skoler der danner rammen for Skolecenter Jetsmark.. Der er noget Flemming Jansen har misforstået. For Socialdemokratiet har det netop været afgørende, at det blev lagt åbent frem inden valget. Det stillede vi forslag om i kommunalbestyrelsen 26. januar. . Der skal ikke være nogen tvivl om, at jeg vil kaste al min politiske energi ind i, vi får en ny samlet skole på en matrikel for hele Jetsmark-området. Så kan vi også få rettet på det, som Flemming Jansen forsømte, da han selv var borgmester. Eksempelvis da Jetsmark Skole byggede det nye indskolingshus der blev indviet i 2002.. Nu skal vi naturligvis se tallene for ny skole og renovering, men for at udvikle og gøre Pandrup, Kaas og Moseby attraktive for bosætning og erhverv, skal der investeres. Derfor har en ny samlet skole mellem Pandrup og Kaas ved og med tilknytning til Jetsmark Idrætscenter min højeste prioritet. Også selv om vi kan bliver nødt til at fortage så stor en investering over nogle år. Vi behøver ikke selv opfinde den dybe tallerken Tønder Kommune var samme proces igennem år 2016, hvor udfaldet blev en ny skole i Skærbæk, andet kunne ikke betale sig.. Et ”nyt” Jetsmark Idrætscenter fulgt op af en ny skole, vil skabe masser af nye udviklingsmuligheder i Pandrup- Moseby-Kaas området. Derfor er det så vigtigt..