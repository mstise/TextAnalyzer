Tilskud til at passe   egne børn i Rebild.  STØVRING: Fra 1. november har børnefamilier i Rebild Kommune mulighed for at få et kommunalt tilskud til at passe deres mindre børn i eget hjem.. For et flertal i byrådet på 18 stemte torsdag aften for at indføre ordningen.. Den giver mulighed for tilskud for børn i aldersgruppen fra 24 uger og frem til to år og 11 måneder og dermed til det tidspunkt, hvor der er mulighed for en plads i en børnehave.  Det kommunale tilskud vil være 85 procent af nettoudgiften til et dagtilbud til samme aldersgruppe i kommunen, og selve den nye ordning skal evalueres i maj 2018.  . På vegne af Det Konservative Folkeparti udtrykte Jeanette Sagan glæde over opbakningen i byrådet til partiets forslag om tilskud til pasning af egne børn.. - Vi havde selvfølgelig hilst velkommen, hvis ordningen gjaldt en større målgruppe, nemlig helt frem til barnets skolestart. Men omvendt stiller vi os tilfredse med det kompromis, som et flertal i børne- og ungdomsudvalget fandt frem til, pointerede hun som indledning til en mindre debat om ordningen i byrådssalen inden afstemningen.. Lars Hørsman (Å) bemærkede, at han havde håbet at ordningen kunne have været . afgrænset til Støvring området for at aflaste det aktuelle store tryk på den offentlige børnepasning i byen. . Lene Aalestrup (K) var overbevist om at ordningen ville give mulighed for en rolig familiestart, og Per Vilsbøl var også med egne erfaringer omkring børnepasning meget positiv stemt for at indføre tilskudsordningen.. Ordning kun for de velstillede. Men ikke alle i byrådssalen syntes at det er en god ide at belønne børnefamilier for at passe egne børn.. Thøger Elmelund fandt det forkert at fællesskabets midler skulle anvendes til ordningen, der efter hans mening kun tilgodeser de bedst stillede familier.. Bent Skovgaard (Ø) forudså at ordningen ville øge marginaliseringen i samfundet.. - Vores analyse viser at ordningen tilgodeser de folk, der i forvejen har valgt at være hjemmegående og modsat ikke tilgodeser folk med en svag tilknytning til arbejdsmarkedet og enlige. Jeg tvivler også på at der bliver tale om en udgiftsneutral ordning for Rebild Kommune, påpegede han.. Henrik Christensen (S) efterlyste en pædagogisk drøftelse af ordningen og satte også spørgsmål ved om barnets tarv havde godt af en sådan ordning med at blive passet i eget hjem.. Borgmester Leon Sebbelin var modsat partifællen Per Vilsbøl også modstander af at indføre støtteordningen.. - Jeg synes at de penge fællesskabet med ordningen nu skal betale for at en part i en familie vælger at gå hjemme og passe egne børn i stedet kunne anvendes meget bedre andre steder med et socialt sigte, erklærede han.. Ved den afsluttende afstemning i byrådssalen stemte han sammen med seks andre i skikkelse af partifællen Michael Portefee, Socialdemokratiet, Bent Skovgaard (Ø) og Annette Søegaard (F) imod forslaget, mens de 18 øvrige medlemmer af byrådet stemte for at indføre tilskudsordningen per 1. november. .