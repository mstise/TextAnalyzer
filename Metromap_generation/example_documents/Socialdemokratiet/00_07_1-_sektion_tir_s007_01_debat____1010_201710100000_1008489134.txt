Integration handler 
ikke om islam. ÅBNINGSTALE: I sin åbningstale i Folketinget sagde statsminister Lars Løkke Rasmussen, at religion ikke betyder noget, at hudfarve ikke betyder noget i en god integration. Johanne Schmidt-Nielsen (Enhedslisten) fulgte trop senere på dagen på Facebook.. Jeg er enig med begge, og det sker ikke så tit.. Jeg er så træt af den skingre og polariserende tone fra partitoppen i Socialdemokratiet i kampen om de tabte stemmer. . Ja, der er problemer med enorm social kontrol, og ja, vi skal bekæmpe alle former for marginalisering fra det danske samfund, og vi . Men det gør vi altså ikke ved at grave større kløfter og skælde ud på en hel religion. . Undskyld mig, men det kan simpelthen ikke være rigtigt, at jeg som ateist skal gå i forsvar for en hel religion, og i forsvar mod kristne folketingsmedlemmers korstog. . Vi lader en meget lille gruppe af ekstreme muslimer, med et totalitært verdenssyn fuldstændig dominerer og sætte dagsordenen for hvad vi diskuterer, når det handler om integration. . Jeg er tilhænger af imødekommenhed og dialog med det muslimske miljø, både med borgerne og de lokale imamer. . Det er noget af det, som virker i Aalborg Kommune, bare spørg Nuuradiin S. Hussein (byrådsmedlem, S). . Desuden skal vi som socialdemokrater insisterer på, at når nye borgere kommer til, så bliver de spredt ud i de respektive kommuner, og yderligere ud i hele kommunen, sådan at vi kommer ghettodannelsen til livs..  På den måde kommer nytilkomne også bedre i kontakt med vores stærkeste våben i en god integration, nemlig vores foreningsliv.. Derfor skal integrationsydelsen fjernes, så indvandrere kan bo andre steder end i de socialt belastede boligområder, og det kan give luft i økonomien til at sende børnene til fodbold og håndbold.. Som en, der er vokset op i et socialt belastet boligområde, kender jeg om nogen til de problemer, det skaber, når familier med alle mulige problemer kommer i konflikt med hinanden. . Det gavner ikke integrationen, og det gavner ikke sammenhængskraften, hverken lokalt eller nationalt..