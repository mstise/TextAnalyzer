Nydansker til tops   hos S. MARIAGERFJORD: Den bosniskfødte byrådspolitiker Edin Hajder, Hørby Skoleby, er strøget til tops på Socialdemokratiets liste over kandidater til efterårets kommunalvalg i Mariagerfjord Kommune. . Edin Hajder står nummer to af 19. . Sådan blev resultatet af en urafstemning blandt Socialdemokratiets medlemmer i Mariagerfjord Kommune. . 250 af 430 medlemmer gav deres besyv med om, hvordan listen skulle se ud. De satte kryds ved mellem 7 og 12 kandidater. . Nummer et, partiets spids- og borgmesterkandidat Leif Skaarup, Skjellerup ved Hobro, blev valgt på en generalforsamling sidste efterår. . Leif Skaarup er i øjeblikket 1. viceborgmester og formand for S-gruppen i byrådet. . - Det er flot, at Edin er kommet til at stå som nummer to - som den eneste nydansker i byrådet, bemærker Tommy Sørensen, formand for Socialdemokratiet i Mariagerfjordkredsen. . På sin Facebookside skriver Edin Hajder, at han stolt og ydmyg over sin placering, og at han fremover vil arbejde endnu mere. . Han driver eget konsulentfirma, Plus Consult. Mange vil kende ham som projektleder i Mod alle odds, et samarbejde mellem Hobro IK og Jobcenter Mariagerfjord. . I sit lokalsamfund kendes Edin Hajder bla. som frivillig træner hos IK Rosendal.. God kønsfordeling . Tommy Sørensen er særlig stolt over, at Socialdemokratiet kan præsentere en næ. sten fifty-fifty kønsfordeling på sin liste. 8 af 19 kandidater er kvinder. . Samtidig er der er god geografisk fordeling. . I øjeblikket sidder S på 13 af byrådets 29 pladser. 11 af . de 13 fra S genopstiller. . En af de nye kandidater, dagtilbudsleder Trine Blaabjerg Petersen, Hobro, står på en flot 8. plads. Skarpt forfulgt af Per Søndergaard Mathiesen (nr. 9).. Kandidaterne er opstillet sideordnet. Det betyder, at de personlige stemmer er afgørende. Der er dog prestige forbundet med at stå højt på listen. . Et egentligt valgprogram er også i støbeskeen. Medlemmerne er blevet indbudt til at give deres besyv med, fortæller Tommy Sørensen. . - For Socialdemokratiet er det vigtigt, at det er vælgernes holdninger der fremmes, og ikke kun en lille udvalgt kreds’, betoner han..