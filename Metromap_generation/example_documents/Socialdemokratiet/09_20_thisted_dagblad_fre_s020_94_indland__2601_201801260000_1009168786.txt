Burkaforbud gælder også skæg og huer. INDLAND: Huer, hætter, tørklæder, masker, hjelme og kunstige skæg kan fremover udløse en bøde på 1000 kroner - eller i yderste tilfælde tre måneders fængsel.. Et kommende maskeringsforbud vil nemlig ikke alene gælde de muslimske beklædninger burka og niqab, men også andre ”omfattende beklædningsgenstande”, der dækker ansigtet.. Det viser et regeringsudkast, som DR har set. . Og dermed er diskussionen om, hvad staten skal bestemme over folks påklædning, endnu engang blusset op.. Burkaforbuddet er hjerteblod for Dansk Folkeparti, og derfor kan støttepartiet også godt ”leve med de pudsige eksempler” om huer og kunstige skæg, som partiets udlændingeordfører, Martin Henriksen, formulerer det.. Men det er bestemt ikke alle i blå blok, der jubler over udkastet.. Tidligere miljø- og fødevareminister Eva Kjer Hansen (V) kan ikke støtte et så ”problematisk” forbud:. - Det er helt ude af proportioner, at man skal til at opliste alle mulige forskellige beklædningsgenstande, som vi nu ikke må have på i bestemte situationer.. Udkastet åbner for, at man gerne må dække sit ansigt til, hvis det tjener et ”anerkendelsesværdigt formål” - som halstørklæder og huer på en kold dag eller som udklædning til fastelavn.. Det vil være op til politiet at vurdere, om en konkret beklædningsgenstand overtræder forbuddet. Men det beroliger ikke Eva Kjer Hansen, der retorisk spørger:. - Hvis det nu ikke er koldt, har jeg så ikke lov til at sætte mit tørklæde, som jeg vil?. Diskussionen om et burkaforbud splitter regeringen. Mens De Konservative bakker helhjertet op, var der åbenlyse uenigheder i Venstre, indtil partiet i november indgik et kompromis om at støtte et generelt maskeringsforbud - og ikke et religiøst betinget burkaforbud.. Da Konservative tilbage i 2009 fremsatte et burkaforbud, vurderede Justitsministeriet, at det var i strid med grundloven, da det var rettet mod en specifik religiøs gruppe.. Hos Liberal Alliance, der fra start har været modstander af idéen, har politisk ordfører Christina Egelund svært ved at se for sig, hvordan man kan skrue et ”meningsfuldt” forbud sammen.. - Vi skal ikke ende i en situation, hvor en betjent skal løbe efter en julemand på gaden for at hive det kunstige skæg af ham, siger hun.. Regeringsudkastet lægger op til, at en overtrædelse af forbuddet skal udløse en bøde på 1000 kroner eller fængsel i op til tre måneder. Men det afviser Liberal Alliance blankt at gå med til.. - Hvis vi skal lovgive om det her, vil jeg ikke være med til, at vi sender folk i fængsel på baggrund af forkert be. klædning, siger Christina Egelund og lægger tryk på ”hvis”.. Sår du dermed tvivl om, hvorvidt I kan finde en løsning?. - Jeg tør ikke spå om, hvor det lander. Men det er helt åbenlyst, at det er vanskeligt.. - Vi har som politikere et ansvar for at lave meningsfuld lovgivning.. Ansvaret for at finde et ”meningsfuldt” forbud påhviler de partier, der har båret ønsket frem, tilføjer Christina Egelund og spiller dermed bolden tilbage til De Konservative og Dansk Folkeparti.. Samme pointe fremsætter retsordfører Trine Bramsen (S). Socialdemokratiet vil gerne forbyde burkaer, men ikke alle mulige andre beklædningsgenstande, betoner hun:. - Det har aldrig været vores intention at forbyde julemandsskæg, og det kommer det heller ikke til at blive..