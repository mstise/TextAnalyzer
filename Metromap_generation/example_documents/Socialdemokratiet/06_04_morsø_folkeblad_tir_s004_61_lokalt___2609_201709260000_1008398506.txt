Skole og skat til debat. NYKØBING: Dagens tema var velfærd og socialt udsatte, da Socialdemokratiets politiske ordfører Nicolai Wammen i går gæstede Mors. Debatten ved fyraftensmødet i Støberigården kom dog i høj grad til at handle om ungdomsuddannelser og skattelettelser.. Det var Knud Boll, formand for partiets Nykøbing-afdeling, der havde inviteret Nicolai Wammen til Mors. På programmet var besøg på Perlen og i Sindhuset og Frivilligcentret, inden det var tid til debatmøde og efterfølgende middag med stegt flæsk med persillesovs.. Nicolai Wammen indledte sit oplæg med at fortælle om det indtryk, det gjorde på ham, da han for år tilbage kom til Mors for at deltage i Egon Pleidrups begravelse. Folkemængden i og uden for kirken var overvældende.. - Det fortalte mig meget om et menneske, men også om et lokalsamfund og et fællesskab. Den følelse har jeg haft hele dagen i dag, sagde han.. Den socialdemokratiske ordfører understregede, at politik handler om at skabe et samfund, hvor der er plads til alle og brug for alle.. - Valget står imellem, om vi skal give store skattelettelser, eller om vi skal vente med at give skattelettelser, indtil sundhedsvæsenet, uddannelsessystemet og omsorgen for de ældre fungerer, som det skal. I Socialdemokratiet er vi ikke i tvivl, sagde han.. Kritik af reformudspil. Nicolai Wammen kom selv ind på regeringens forslag til en reform af ungdomsuddannelserne ”Tro på dig selv - det gør vi”. Reformen skal erstatte forberedende tilbud som blandt andet produktionsskoleforløb, erhvervsgrunduddannelsen, almen voksenuddannelse og forberedende voksenuddannelse for unge under 30 år, og samle tilbuddene på færre institutioner.. - Der er en kamp lige nu omkring centralisering af ungdomsuddannelserne. Jeg er bekymret for det, for hvis man gør afstanden for lang mellem uddannelsen og der, hvor de unge bor, så vil mange ikke orke at tage en uddannelse. Så taber vi mange unge på gulvet og er med til at trække Danmark mere skævt, sagde han og fastslog:. - Socialdemokratiet er optaget af, at der er tilbud i alle kommuner om at unge kan få en uddannelse.. Det var et emne, der optog deltagerne i salen. Erik Vejling, socialdemokratisk kommunalbestyrelsesmedlem i Morsø Kommune, håber, at der er et flertal i Folketinget imod regeringens forslag. Han sagde til Wammen:. - Tak for, at du meldte ud, at I går ind for grunduddannelse til unge i alle kommuner.. Også Lauge Larsen, socialdemokratisk formand for børne- og kulturudvalget i Morsø Kommune, understregede, at ungdomsuddannelse er utroligt vigtigt for en kommune som Mors.. - Uddannelsesinstitutionerne er i flere år blevet pålagt en to procents besparelse, og med små årgange på vej så kan de små uddannelsessteder simpelthen ikke blive ved med at holde til det, påpegede han.. Frivillige tog ordet. Blandt deltagerne i salen i Frivilligcenter Mors var også nogle af de mange borgere, der gør en indsats som frivillig. En af dem tog ordet for at efterlyse bedre lovgivning, når det gælder forsikringsforhold for frivillige.. Nicolai Wammen havde netop hørt det samme fra en bekendt i Aarhus og lovede at kigge på det.. Erik Fuglsang, der er engageret i Frivilligt Samråd, udtrykte bekymring for, om frivillig fremover vil få endnu flere opgaver. Hvor går grænsen? spurgte han.. Både Erik Fuglsang og flere andre i salen ville i øvrigt gerne vide, hvad man i Fol. ketinget har tænkt sig at gøre ved de store sager om skattesnyd.. - Det er kolossale midler, der unddrages skattebetaling. Det er en dagsorden, I skal rejse ret så kraftigt, lød det fra én.. NIcolai Wammen forsikrede, at Socialdemokratiet gerne vil ansætte 1000 flere medarbejdere i Skat.. - Jeg tror, at det vil være en økonomisk god forretning, mente han..