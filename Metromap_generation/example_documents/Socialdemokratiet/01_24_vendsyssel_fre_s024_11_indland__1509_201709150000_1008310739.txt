DF-formand peger på     Nordjylland. INDLAND: Nordjylland kan stadig have en chance for at få arbejdspladserne i den nye fiskeristyrelse, selv om regeringen foreløbig har afvist det. . Kristian Thulesen Dahl, formand for regeringens støtteparti Dansk Folkeparti, som havde held til at flytte en ny politiskole, lover at tage sagen om fiskeristyrelsen med til bordet, når det kommende års statsbudget, finansloven, skal forhandles i dette efterår.. - Vi spørger ind til det her med udflytning, fordi regeringen har bebudet, at der kommer mere. Det handler også om at sætte penge af. Så vi kommer til at diskutere det. I den forbindelse er det helt naturligt at sige, at hvis der skal bygges videre oven på Fiskeristyrelsen - hvor gør man det så? Bliver man nødt til at tage en særskilt beslutning om det her spørgsmål? lyder det fra Kristian Thulesen Dahl.. - Hvis man skal lave flere ansættelser, er det dumt at gøre det i København, hvis man i øvrigt ved, at det her er en af de enheder, der skal flytte ud. Så er det bedre at tage en hurtig beslutning om, hvor det her så fagligt skal ligge, så man slår stillinger op dér i givet fald. Nordjylland er et rigtigt godt bud. Der er gudskelov stadig meget fiskeri i Nordjylland, siger Kristian Thulesen Dahl i et interview med NORDJYSKE Stiftstidende forud for partiets årsmøde i weekenden i Herning.. Netop Herning var byen, hvor regeringen ville placere en ny politiskole, som nu kommer til Vejle i stedet, fordi Dansk Folkeparti og Socialdemokratiet modsatte sig Herning. . Området taget fra Lunde. For nylig blev forvaltningen . af de salgbare fiskekvoter kraftigt kritiseret af Rigsrevisionen. Det fik statsminister Lars Løkke Rasmussen (V) til at tage området fra miljø- og fødevareminister Esben Lunde Larsen (V) og flytte fiskeri til Udenrigsministeriet. Her hører det nu under Karen Ellemann (V), som også er minister for ligestilling og nordisk samarbejde. Hun står i spidsen for opbygningen af den nye fiskeristyrelse. . For en uge siden foreslog den socialdemokratiske fiskeriordfører, Simon Kollerup, at Fiskeristyrelsen flyttes til Nordjylland, som er den største fiskeriregion. Det blev bakket op af fiskeriordfører Ib Poulsen fra Dansk Folkeparti.. Det handler om en ganske pæn fangst på omkring 250 arbejdspladser, hvis den nordjyske manøvre lykkes. . Forslaget blev dog hurtigt skudt til hjørne af statsminister Lars Løkke Rasmussen (V) under et besøg i Hanstholm. Han sagde, at flytning kunne være en ”interessant tanke på sigt”, men altså ikke lige nu.. - Det, der er vigtigst nu og her, er at få Fiskeristyrelsen til at fungere, efter at vi har været nødt til at sige farvel til et par embedsmænd. Det hører jeg også er holdningen blandt de fiskere for fiskerifolk, jeg har talt med i dag - at de lægger vægt på at det kommer til at fungere, og at der kommer ro omkring fiskeriet, sagde statsministeren til TV2 Nord.. Fiskeriminister Karen Ellemann sagde tilsvarende, at placeringen af styrelsen må diskuteres senere. . - Lige nu og her er jeg altså mest optaget af, at få reguleringen og hele administrationen omkring fiskerierhvervet på plads, sagde hun.. Regeringen har foreløbig sat gang i en plan om at udflytte knap 4000 statslige arbejdspladser.. INDLAND: Nordjylland kan stadig have en chance for at få arbejdspladserne i den nye fiskeristyrelse, selv om regeringen foreløbig har afvist det. . Kristian Thulesen Dahl, formand for regeringens støtteparti Dansk Folkeparti, som havde held til at flytte en ny politiskole, lover at tage sagen om fiskeristyrelsen med til bordet, når det kommende års statsbudget, finansloven, skal forhandles i dette efterår.. - Vi spørger ind til det her med udflytning, fordi regeringen har bebudet, at der kommer mere. Det handler også om at sætte penge af. Så vi kommer til at diskutere det. I den forbindelse er det helt naturligt at sige, at hvis der skal bygges videre oven på Fiskeristyrelsen - hvor gør man det så? Bliver man nødt til at tage en særskilt beslutning om det her spørgsmål? lyder det fra Kristian Thulesen Dahl.. - Hvis man skal lave flere ansættelser, er det dumt at gøre det i København, hvis man i øvrigt ved, at det her er en af de enheder, der skal flytte ud. Så er det bedre at tage en hurtig beslutning om, hvor det her så fagligt skal ligge, så man slår stillinger op dér i givet fald. Nordjylland er et rigtigt godt bud. Der er gudskelov stadig meget fiskeri i Nordjylland, siger Kristian Thulesen Dahl i et interview med NORDJYSKE Stiftstidende forud for partiets årsmøde i weekenden i Herning.. Netop Herning var byen, hvor regeringen ville placere en ny politiskole, som nu kommer til Vejle i stedet, fordi Dansk Folkeparti og Socialdemokratiet modsatte sig Herning. . Området taget fra Lunde. For nylig blev forvaltningen . af de salgbare fiskekvoter kraftigt kritiseret af Rigsrevisionen. Det fik statsminister Lars Løkke Rasmussen (V) til at tage området fra miljø- og fødevareminister Esben Lunde Larsen (V) og flytte fiskeri til Udenrigsministeriet. Her hører det nu under Karen Ellemann (V), som også er minister for ligestilling og nordisk samarbejde. Hun står i spidsen for opbygningen af den nye fiskeristyrelse. . For en uge siden foreslog den socialdemokratiske fiskeriordfører, Simon Kollerup, at Fiskeristyrelsen flyttes til Nordjylland, som er den største fiskeriregion. Det blev bakket op af fiskeriordfører Ib Poulsen fra Dansk Folkeparti.. Det handler om en ganske pæn fangst på omkring 250 arbejdspladser, hvis den nordjyske manøvre lykkes. . Forslaget blev dog hurtigt skudt til hjørne af statsminister Lars Løkke Rasmussen (V) under et besøg i Hanstholm. Han sagde, at flytning kunne være en ”interessant tanke på sigt”, men altså ikke lige nu.. - Det, der er vigtigst nu og her, er at få Fiskeristyrelsen til at fungere, efter at vi har været nødt til at sige farvel til et par embedsmænd. Det hører jeg også er holdningen blandt de fiskere for fiskerifolk, jeg har talt med i dag - at de lægger vægt på at det kommer til at fungere, og at der kommer ro omkring fiskeriet, sagde statsministeren til TV2 Nord.. Fiskeriminister Karen Ellemann sagde tilsvarende, at placeringen af styrelsen må diskuteres senere. . - Lige nu og her er jeg altså mest optaget af, at få reguleringen og hele administrationen omkring fiskerierhvervet på plads, sagde hun.. Regeringen har foreløbig sat gang i en plan om at udflytte knap 4000 statslige arbejdspladser..