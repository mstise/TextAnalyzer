Thy Lam i Folketinget. STENBJERG: Der skal være plads til både krondyr og får i Nationalpark Thy.. Det mener Simon Kollerup, folketingsmedlem fra Thisted-kredsen og fødevareordfører for Socialdemokratiet. Han vil tage Naturstyrelsens beslutning om, at der ikke længere skal gå får på et 18 hektar stort område ved Stenbjerg, op med miljøminister Esben Lunde Larsen (V).. Simon Kollerup reagerer på historien i avisen torsdag om, at Gitte Kroll, økologisk fåreavler og indehaver af Thy Lam, risikerer at miste retten til at bruge Naturpark Thys logo, efter at Naturstyrelsen har valgt ikke at forny en aftale om græsning. Ifølge skovrider Ditte Svendsen, Naturstyrelsen Thy, skal det overlades til den voksende bestand af krondyr at stå for naturplejen i området.. Men nationalparken bør kunne rumme både natur og erhverv, påpeger Simon Kollerup: - Det må være muligt at lave en ordning, hvor Thy Lam fortsat kan markedsføres med nationalparken, og dermed holde en høj værdi. Det skaber værdi lokalt, når lokale produkter bliver solgt til gode priser.. Simon Kollerup vil bede miljøministeren forholde sig til sagen i forbindelse med Folketingets spørgetid på onsdag..