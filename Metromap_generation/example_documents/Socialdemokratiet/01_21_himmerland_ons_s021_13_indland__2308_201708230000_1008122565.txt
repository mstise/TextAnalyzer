Ombygning af flyvestation bliver 200 mio. dyrere. SKRYDSTRUP: Det bliver 200 millioner kroner dyrere end planlagt om ombygge Flyvestation Skrydstrup, så Forsvarets nye kampfly F-35 kan lande og lette. . Det skriver DR Syd.. Det vil koste 600 millioner kroner at ombygge flyvestationen ifølge planen. I 2016 var regningen 400 millioner kroner for nye hangarer, simulatorer og støjdæmpning. . Forsvarsministeriet forklarer i en mail til DR Syd, at de beder om flere penge til efteråret. Det sker i en ansøgning, et aktstykke, til Folketingets finansudvalg. .  Dansk Folkepartis forsvarsordfører, Marie Krarup, er træt af ekstra-regningen.. - Det er ærgerligt, at der ikke er blevet regnet rigtigt, sådan man har haft et mere realistisk grundlag at træffe beslutningerne på, siger Marie Krarup.. Socialdemokratiets forsvarsordfører, Henrik Dam Kristensen, tager fordyrelsen roligt.. - Det er jo ikke første gang i verdenshistorien, at man har haft et estimat, som så har vist sig ikke helt at kunne holde, men kampflyene skal være i Skrydstrup, siger Henrik Dam Kristensen./ritzau/.