Garanti for færge 
Jylland- Sjælland . KØBENHAVN: Nordjyder, som foretrækker at køre til Molsfærgen for at komme til Sjælland, vil fortsat have en færgeforbindelse. . Det lover finansminister Kristian Jensen (V), selv om regeringen nu vil give færgen mere konkurrence med lavere takst på Storebæltsbroen. Taksten skal sænkes med 25 procent over tre år.. Ifølge en politisk aftale fra 2005 mellem Venstre, Socialdemokratiet og Konservative skal der være mindst en færgerute over Kattegat og fra Langeland/Fyn til Lolland. . - Vores løfte til danskerne - ikke til rederierne - er, at vi opretholder en færgeforbindelse både nord og syd for Storebæltsforbindelsen, så det sikres, at uanset trafik-uheld eller andet på broen, så hænger Danmark trafikalt sammen, sagde finansministeren onsdag, da regeringen præsenterede et større erhvervsudspil. . - Vi opretholder løftet til danskerne, samtidig med at vi sænker prisen for at krydse Storebælt. På Storebælt er prisen en barriere for sammenhængskraften og mobiliteten i Danmark. Ved at reducere prisen, reducerer vi barrieren, sagde Kristian Jensen.. Finansministeren tror, at Molslinien, hvor bilisterne kan få en pause, nok skal klare sig trods øget konkurrence. Han venter ikke, at færgebilletten bliver dyrere.. - Hvis de kommer med en takststigning, vil det blive endnu mere ufordelagtigt at komme med Molslinjen, siger han.. Risiko: Regional skævvridning. Hos Molslinjen har administrerende direktør Carsten Jensen endnu ikke analyseret, hvad en billigere bropris kommer til at betyde.. - Det er hævet over enhver tvivl, at en isoleret takstnedsættelse på Storebælt naturligvis vil have konsekvenser . for færgetrafikken mellem Jylland og Sjælland. Der er også risiko for regional skævvridning. Vi er desværre ikke blevet hørt på forhånd, siger direktøren i en skriftlig kommentar.. Samme pris på Øresund. I sit erhvervsudspil indleder regeringen med at skrive, at ”Danmark er et lille land”. Den lægger vægt på globaliseringens muligheder og nævnte på sit pressemøde Sverige mange gange som inspirationskilde til en ny aktiekultur med aktieopsparingskonto. . Alligevel lægger den ikke op til at sætte taksten ned på Øresundsbroen, selv om finansministeren mener, at det også kunne give vækst i Øresundsregionen.. Kristian Jensen mener ikke, at Øresundsbroens økonomi er til det.. - Når vi kan nedsætte taksten på Storebælt, er det fordi økonomien i Storebæltsforbindelsen er så stærk, sagde han.. - Hvis økonomien skulle blive så stærk i Øresundsbroen, at vi kunne lave noget tilsvarende, er der ingen tvivl om, at vi gerne vil have en tættere integration, sagde Kristian Jensen.. Via færgen til Ystad er Øresundsbroen også en vigtig forbindelse mellem et udkantsområde som Bornholm og det øvrige Danmark..