Ikke velkomne hos Socialdemokratiet. VALGFORBUND: Efter kredsformand Tommy Sørensens læserbrev i NORDJYSKE lørdag 25. november er der nogle småting der trænger til opklaring vedr. valgforbund og socialdemokraternes opfattelse af Enhedslisten som halehæng. . Venstrefløjen tabte valget i Mariagerfjord Kommune, og ligegyldigt hvilke valgforbund der havde været indgået ville Mogens Jespersen have været vores kommende borgmester. . Ligesom Tommy Sørensen er træt af valgresultatet, er vi det også. Vi valgte efter lang overvejelse at indgå valgforbund med RV og SF, da vi vurderede, at det ville give mulighed for, at alle tre partier ville blive repræsenteret. Der manglede desværre nogle få stemmer for, at dette kunne lade sig gøre. . Noget af det, der lå til grund for vort valgforbund, var, at vi følte, der var større chance for at få taget sager op gennem dem, end der ville være gennem Socialdemokatiet.. Vi kan ikke sige, at vi har følt os velkomne nær Socialdemokratiet. Vores kandidat kunne end ikke få lov at tale til første maj. . Vi har nok mest af alt følt os som ”den irriterende lillebror” snarere end som en samarbejdspartner. . Hvilke valgforbund, der skal indgås om fire år, må vi se på til den tid, men en ting er sikkert: vi er ikke blot halehæng til S. .