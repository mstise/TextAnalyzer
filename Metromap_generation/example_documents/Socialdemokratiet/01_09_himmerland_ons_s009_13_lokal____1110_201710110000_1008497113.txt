93 vil i byrådet i Mariagerfjord. MARIAGERFJORD: Der er rift om de 29 pladser til Mariagerfjord Byråd, som vælgerne besætter ved efterårets kommunalvalg. . I alt 93 kandidater, fordelt på ti lister, stiller op. . Nye er Kristendemokraterne. Partiet har ikke tidligere i fjordkommunens levetid været på stemmesedlen til kommunalvalg. . Alternativet, som er stiftet siden valget i 2013, er også ny (pige/dreng) i klassen.. Apropos piger og drenge, så er kun 25 af de 93 kandidater kvinder.  . Venstre stiller med den mest omfangsrige liste, i alt 24 kandidater, skarpt forfulgt af Socialdemokratiets 19. . Liberal Alliance og Radikale Venstre er mindst med hver fire kandidater. . Socialistisk Folkeparti og Enhedslisten stiller op som partiliste, hvor kandidaterne står i prioriteret rækkefølge. . De andre partier opstiller sideordnet. Hos dem er det alene de personlige stemmer som afgør, hvem der bliver valgt. . Der er indgået tre valgforbund i Mariagerfjord Kommune. . Et mellem Socialdemokratiet og Alternativet. Et andet mellem Radikale Venstre, SF og Enhedslisten. . Og endelig et tredje, som er borgerligt og består af Det Konservative Folkeparti, Liberal Alliance, Kristendemokraterne, Dansk Folkeparti og Venstre.  .