Skat flytter til Haderslev. HADERSLEV: Skattevæsnet åbner en ny afdeling i Haderslev med 80 arbejdspladser. Det oplyser Skatteministeriet.. Det er en afdeling af den nyoprettede styrelse Skattestyrelsen, der skal ligge i den sønderjyske by.. I forvejen er det planlagt, at 170 skattemedarbejdere, der skal arbejde med vurdering, skal placeres i Haderslev. Samlet set bliver der altså cirka 250 stillinger i skattevæsnet i byen.. Det er blandt andet efter ønske fra de ansatte selv, at det er besluttet at lægge en afdeling af Skattestyrelsen i Haderslev.. Også Socialdemokratiet har presset på for at få lagt en afdeling af Skattestyrelsen i Sønderjylland.. - Jeg har lyttet til de gode argumenter og politiske ønsker, som der den seneste tid er kommet omkring Sønderjylland, udtaler skatteminister Karsten Lauritzen (V) i en pressemeddelelse.. - Grundlæggende har vi en god og fornuftig plan, og nu kommer der så en ekstra prik på danmarkskortet. Det bidrager til en fortsat stærk kontrol i det syd- og sønderjyske område.. Socialdemokratiets skatteordfører, Jesper Petersen, er grundlæggende tilfreds med placeringen i Haderslev. . Vestjylland og Nordjylland. Han mener dog stadig, at der er behov for at lægge en. heder af Skattestyrelsens virksomhedskontrol i Vestsjælland og Nordjylland, der efter S-ordførerens mening er for tyndt besat. . Foruden den nye afdeling i Haderslev tilføres Skattestyrelsens afdeling i Odense 20 medarbejdere. Derudover oprettes en ny afdeling til fogederne i Gældsstyrelsen i Randers. Dermed får Gældsstyrelsen afdelinger i syv byer i stedet for seks.. Årsagen til, at der oprettes nye styrelser, afdelinger og enheder rundt omkring i landet, er, at politikerne er i gang med at oprette et stort set helt nyt skattevæsen.. Det nuværende skattevæsen, der går under navnet Skat, bliver så at sige revet ned efter en række skandalesager. I stedet oprettes syv nye specialiserede fagstyrelser. Fem af styrelsens hovedkvarterer og 1600 arbejdspladser placeres uden for hovedstaden.. /ritzau/.