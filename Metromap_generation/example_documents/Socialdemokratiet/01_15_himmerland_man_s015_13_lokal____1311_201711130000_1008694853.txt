Erhvervsklub samler ind til S. AALBORG: Socialdemokratiet og borgmester Thomas Kastrup-Larsen (S) har ikke tænkt sig at følge Enhedslistens eksempel. . - Vi skal følge de regler, der er til punkt og prikke, og det har vi tænkt os at gøre, siger Thomas Kastrup-Larsen.. Så I har ikke tænkt jer at oplyse det hele?. - Vi har tænkt at oplyse det, som vi skal efter reglerne. . Hvilket vil sige beløb over 20.000 kr. . Thomas Kastrup-Larsen får stadig støtte fra Erhvervsklubben af 2013, som skabte meget debat ved valget i 2012. Det mødte dengang kritik, at Socialdemokraterne selv benyttede en indsamlingsmetode via hemmelige pengeindsamlingsforeninger, som de tidligere havde kritiseret de borgerlige partier for at bruge. Pengeindsamlingsforeningen gjorde det dengang i konstruktionen muligt at forblive anonym, selvom man betalte over 20.000 kr. i støtte.. Erhvervsklubben af 2013 indsamler ifølge borgmesteren stadig beløb ind den dag i dag.. - Den eksisterer stadig, men der er tingene blevet rettet til, siger Thomas Kastrup-Larsen.. Borgmesteren tilføjer dog, at erhvervsklubben ”nu er blevet indrettet sådan, at du ikke kan ind betale mere end 20.000 kr.”. Med hensyn til om nogle investorer, der har en interesse i nært forhold til kommunen, støtter S-valgkampen, siger borgmesteren:. - Det er bredt, at vi får støtte både fra faglige organisationer og virksomheder. . Borgmesteren tilføjer, at man er glade for støtte til valgkampen, men ”at det ikke er noget, der påvirker vores politik i forhold til enkelsager eller enkeltområder”.. Enggaard-grunde . Med hensyn til, at Thomas Kastrup-Larsen har flere bannere hængende på grunde, som er ejet af A. Enggaard A/S som bl.a. på Spritgrunden og Hjørringvej 107, peger han på, at man har spurgt A. Enggaard A/S om lov. Han peger også på, at der hænger andre kandidaters plakater. Der er ingen løfter om modydelser for lån af bygninger.. - Nej, og det ville jeg synes var problematisk, siger Thomas Kastrup-Larsen (S).. Han henviser flere gange til formanden for Socialdemokratiet i Aalborg, Jens Larsen Pedersen. Med hensyn til om han vil fremlægge valgøkonomien, siger Jens Larsen Pedersen:. - Det kunne jeg godt, men det er jeg sådan set ikke interesseret i at gå nærmere ind i. Vi gør ikke ligesom Enhedslisten og offentliggør vores samlede budget. . Med hensyn til, hvor mange penge Erhvervsklubben af 2013 indsamler, er formanden heller ikke videre meddelsom:. - Nej, det er en del af vores valgbudget. Vi har i vores budgettering håbet på, at vi fik penge, og det har vi også fået. Vi offentliggør i vores regnskab, at vi har fået de penge fra den forening, men vi går ikke nærmere ind i, hvem der er medlem af den forening, det skal de have lov til uden, at det bliver offentliggjort..