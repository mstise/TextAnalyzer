Ønsker en mere grøn       kommune. DRONNINGLUND: Poul Erik Andreasen, Dronninglund, (S), der er nyt byrådsmedlem, vil gerne arbejde for en grønnere kommune.. Han ser gerne, at der rejses flere vindmøller og sættes flere solceller op.. - Vindmøllerne skal dog ikke genere for mange, men man må også tåle, at der rejses vindmøller. Det bedste var nok, hvis flere blev rejst til havs, siger han.. Selv har han både solpaneler på taget og varmepumpe i sit hus i Nørregade i Dronninglund.. Når Poul Erik Andreasen stillede op, var det for at få Dronninglund repræsenteret i byrådet, og nu har Socialdemokraterne så to pladser i byrådet, nemlig også Christen Bager.. - Jeg synes stadig, at jeg har kræfter til at involvere mig i politik, siger 73-årige Poul Erik Andreasen, der mener, at aktivitet holder ham i gang.. Det, der fik ham til at gå ind i kommunalpolitik er også det, der er sket på ældreområdet.. - Der har været flere sager, som ikke bryder mig om. Først var det fremme, at der skulle fyres 47 på ældreområdet, og så endte det med ingen afskedigelser. Og så var der sagen med, at plejehjemspladser skulle lejes ud som ældreboliger. Der er fundet en rimelig god løsning, men processen var ikke skøn, siger Poul Erik Andreasen, der forsikrer, at han vil rette blikket mod ældreområdet.. - Man skal ikke sætte sig i en lænestol. Man skal opleve noget. . Han har faktisk været engageret i politik i 44 år, og har således stor erfaring. Han var medlem af det daværende Dronninglund Byråd fra 1974 til 1998, og har i nogle år også viceborgmester. Fra 1998 til 2006 var han medlem af Nordjyllands Amtsråd og fra 2006 til nu medlem af regionsrådet.. Den værste opgave i de mange år, var da Dronninglund Sygehus lukkede, hvilket han stemte imod, og dermed ikke fulgte sin gruppe.. - Jeg kunne ikke se mig selv i øjnene ved at stemme for en lukning. Men vi var for få, der stemte for bevarelse af sygehuset. Vi kan så glæde os over, at der er kommet nyt liv i sygehusbygningerne, hvor der bor omkring 300 personer, svarende til ca. 10 procent af Dronninglunds befolkning. . I regionsrådet er Poul Erik Andreasen for ind i mellem at optræde som den uartige dreng. Og han går gerne ind i diskussionerne. Men han er også respekteret for at sætte sig godt ind i tingene.. Poul Erik Andreasen har den klippefaste holdning, at Socialdemokraterne som opposition skal markere sig i politik.. - Borgerne skal kunne mærke, at der er forskel på rød og blå blok, siger han.. Poul Erik Andreasen tager gerne en diskussion i byrådssalen, for at markere socialdemokratiske værdier.. Han forsikrer, at han ikke vil holde mund, hvis der er en sag, som han mener bør belyses med en socialdemokratisk røst.. Han er blevet medlem af teknik- og miljøudvalget og økonomiudvalget.. - Det var netop de to udvalg, der var på min ønskeseddel, så jeg skal ikke klage, . siger han.. I sit aktive arbejdsliv var Poul Erik Andreasen vicesocialinspektør og senere arbejdsmarkedschef i Dronninglund Kommune. Han var ansat i 38 år, inden han stoppede.. I forbindelse med en omstrukturering i Dronninglund Kommune, valgte Poul Erik Andreasen at trække sig tilbage fra sit job, fremfor at søge en nyoprettet stilling.. Politisk har han gennem en årrække siddet i bestyrelsen for Socialdemokratiet i Dronninglund, og han var medstifter af den lokale LO-fællesorganisation, og i otte år kunne han skrive redaktør på sit visitkort, idet han redigerede den socialdemokratiske avis Folkebladet.. Privat danner Poul Erik Andreasen par med Annegrete Nørrelund. De har tilsammen fem børn og 12 børnebørn.. - Så der bliver undertiden kaldt på mig, siger han. . Men det er han ikke spor ked af. Især ikke, når det er børnebørn, der skal besøges.. Parret rejser en del, og det er mange lande i verden, der er besøgt. Det vidner et verdenskort med knappenåle i hjemmet om, ligesom det bærer præg af ting, der er bragt hjem..