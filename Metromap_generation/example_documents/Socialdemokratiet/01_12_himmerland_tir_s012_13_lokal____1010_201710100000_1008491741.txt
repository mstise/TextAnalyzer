Velfærd fylder på budget. BUDGET: Velfærd i stedet for skattelettelser blev heldigvis indholdet i Rebild Kommunes budget for 2018. Socialdemokratiets mærkesager blev tilgodeset på fornem vis:. Vi får flere pædagoger i daginstitutionerne, i alt 2,7 mio. er tilført. Vores daginstitutioner får et generelt løft, og der målrettes penge mod en særlig indsats for at bryde den negative sociale arv. Samtidig blev der afsat penge til byggeri af hele 3 nye børnehaver i Støvring og Skørping samt 25 mio. til at bygge skole for.. Besparelserne på folkeskolen blev fjernet. De ekstra penge fra sidste års budget må ikke fjernes igen - vores skoler har hårdt brug for pengene. . Ældreområdet får også et markant løft. De varslede besparelser på aktiviteter på ældrecentrene er pillet af bordet, klippekortet til hjemmeboende er nu på budgettet, og ældreområdet tilføres midler som følge af et stigende antal ældre.. Udviklingen af vores kommune med mange nye lokalplaner og byggesager blev tilført 2 medarbejdere. Rebild Kommune må ikke være stopklods for egen udvikling - vi skal understøtte bosætning og erhvervsudvikling. Derfor er det også ekstra godt, at der nu afsættes ekstra penge til nye almene boliger. . Der blev vist rettidig omhu ved, at der blev afsat en pulje på 1 mio. kr. til at imødegå stigende priser på den kollektive trafik - og afsat penge til nye stoppesteder til den nye fleksible kollektive trafik. . Væsentligt er også, at vi investerer i kultur og fritid med en perlerække af gode projekter i kulturhuse og idrætshaller fordelt i hele kommunen. Erhvervs- og turisme-indsatsen styrkes væsentligt. (forkortet af red.).