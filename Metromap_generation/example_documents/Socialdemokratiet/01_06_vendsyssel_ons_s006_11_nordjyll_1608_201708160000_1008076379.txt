Kommuner i opråb om førtidspension. NORDJYLLAND: Aalborg Kommune forsøger nu sammen med landets øvrige store kommuner at få beskæftigelsesminister Troels Lund Poulsen (V) til at ændre lovgivningen bag førtidspensionsreformen, så de allersvageste borgere uden udsigt til et liv på arbejdsmarkedet får lettere adgang til førtidspension. . ”Det er et problem, når alvorligt syge borgere sidder fast i systemet for at leve op til de stramme kriterier og de hårde krav om dokumentation, der skal til for at få en førtidspension. Det kan tage årevis”, fremgår det af et åbent brev, som de politisk ansvarlige i København, Aarhus, Odense, Aalborg, Esbjerg og Randers har skrevet til ministeren. Rådmand Mai-Britt Iversen (S) fra Aalborg Kommune vil have de ansvarlige for førtidspensionsreformen til at tage ansvar.. - Vi synes, at lovgivningen er for stram. Og det er politikerne i Folketinget nødt til at forholde sig til, siger rådmanden.. Brev nummer to. Det er dog ikke første gang, at Mai-Britt Iversen har skrevet til en beskæftigelsesminister om førtidspension. . For mindre end to år siden var hun også medunderskriver på et brev fra Aalborg Kommune til daværende beskæftigelsesminister Jørn Neergaard Larsen (V). . Ordlyden i de to breve er påfaldende ens.. - Sidste gang fik vi det svar, at reformen skulle have tid til at virke. Nu har ressourceforløbene kørt et stykke tid (siden 2013, red.), så nu kan Folketinget i hvert fald ikke sige, at vi ikke har erfaring nok. Det er jo ikke noget, vi siger for sjov. Som kommune er vi jo interesseret i at få folk ind på arbejdsmarkedet og tjene skattekroner. Men det nytter ikke noget at have sådan et hamsterhjul, hvor borgerne kan blive ved med at løbe i årevis, siger Mai-Britt Iversen.. Konsekvenser af reformen. NORDJYSKE beskrev i 2015 og 2016 i artikelserien ”Syg i job” konsekvenserne af førtidspensionsreformen, hvor alvorligt syge nordjyder stod frem og forklarede, at de trods lægelige erklæringer om, at de ingen arbejdsevne havde og ej heller havde mulighed for at udvikle en sådan, stadig ikke kunne få førtidspension. . I stedet fik de et ressourceforløb, der for fleres vedkommende gjorde dem mere syge, end de var i forvejen.. Også NORDJYSKE fik det svar - fra såvel minister som ordførerne fra partierne bag reformen (Venstre, Konservative, Liberal Alliance, Socialdemokratiet, SF og Radikale Venstre, red.) - at reformen skulle have tid til at virke. . Minister: Børnesygdomme. Mai-Britt Iversen håber, at anden gang er lykkens gang i forhold til at få politikerne i Folketinget til at lave lovgivningen om.. - Jeg har lov til at være uforbederlig optimist, så det vil jeg tillade mig at være. Et ressourceforløb skal ikke vare i årevis, hvis der ikke sker noget. Så skal det afsluttes, og så skal folk have en førtidspension, siger hun.. Det har ikke været muligt at få et interview med Troels Lund Poulsen, men overfor Ritzau har han udtalt, at ”overordnet set er det en god reform. Men der kan være nogle børnesygdomme, som man ikke har været gode nok til at håndtere.”. Pessimistisk ekspert. Tina Bømler, der er lektor på Institut for Sociologi og Socialt arbejde på Aalborg Universitet, har fulgt reformen tæt, og hun finder det positivt, at de lokale politikere har kontaktet ministeren.. - Kommunerne oplever, at borgere sidder fast i systemet i årevis, uden at der sker noget, og det er ikke nogen hemmelighed, at kommunerne bruger en masse ressourcer på dokumentation og kontrol, som i sidste ende ikke fører noget med sig, siger Tina Bømler.. Hun er dog ikke superoptimist, når det kommer til regeringens vilje til at gøre noget ved lovgivningen på området.. - Det har jo hidtil prellet af på de forskellige beskæftigelsesministre, der har været i samråd. De har fastholdt linjen, så jeg er nok ret pessimistisk. Jeg ved ikke, hvad der skal til, før det går op for politikerne, at det er et tåbeligt system, de har fået skabt, siger hun.. Det er Tina Bømlers opfattelse, at den nuværende lovgivning på området mere skader end gavner og hjælper borgerne.. - Det ligger i den politiske kontekst i øjeblikket, at hvis borgerne er sygemeldte, så bliver de mistænkeliggjort. Man tror ikke på, at der er noget i vejen med dem, og de bliver trukket igennem det ene forløb efter det andet ofte med dét resultat, at de bliver endnu mere syge af det, siger Tina Bømler.. NORDJYLLAND: Aalborg Kommune forsøger nu sammen med landets øvrige store kommuner at få beskæftigelsesminister Troels Lund Poulsen (V) til at ændre lovgivningen bag førtidspensionsreformen, så de allersvageste borgere uden udsigt til et liv på arbejdsmarkedet får lettere adgang til førtidspension. . ”Det er et problem, når alvorligt syge borgere sidder fast i systemet for at leve op til de stramme kriterier og de hårde krav om dokumentation, der skal til for at få en førtidspension. Det kan tage årevis”, fremgår det af et åbent brev, som de politisk ansvarlige i København, Aarhus, Odense, Aalborg, Esbjerg og Randers har skrevet til ministeren. Rådmand Mai-Britt Iversen (S) fra Aalborg Kommune vil have de ansvarlige for førtidspensionsreformen til at tage ansvar.. - Vi synes, at lovgivningen er for stram. Og det er politikerne i Folketinget nødt til at forholde sig til, siger rådmanden.. Brev nummer to. Det er dog ikke første gang, at Mai-Britt Iversen har skrevet til en beskæftigelsesminister om førtidspension. . For mindre end to år siden var hun også medunderskriver på et brev fra Aalborg Kommune til daværende beskæftigelsesminister Jørn Neergaard Larsen (V). . Ordlyden i de to breve er påfaldende ens.. - Sidste gang fik vi det svar, at reformen skulle have tid til at virke. Nu har ressourceforløbene kørt et stykke tid (siden 2013, red.), så nu kan Folketinget i hvert fald ikke sige, at vi ikke har erfaring nok. Det er jo ikke noget, vi siger for sjov. Som kommune er vi jo interesseret i at få folk ind på arbejdsmarkedet og tjene skattekroner. Men det nytter ikke noget at have sådan et hamsterhjul, hvor borgerne kan blive ved med at løbe i årevis, siger Mai-Britt Iversen.. Konsekvenser af reformen. NORDJYSKE beskrev i 2015 og 2016 i artikelserien ”Syg i job” konsekvenserne af førtidspensionsreformen, hvor alvorligt syge nordjyder stod frem og forklarede, at de trods lægelige erklæringer om, at de ingen arbejdsevne havde og ej heller havde mulighed for at udvikle en sådan, stadig ikke kunne få førtidspension. . I stedet fik de et ressourceforløb, der for fleres vedkommende gjorde dem mere syge, end de var i forvejen.. Også NORDJYSKE fik det svar - fra såvel minister som ordførerne fra partierne bag reformen (Venstre, Konservative, Liberal Alliance, Socialdemokratiet, SF og Radikale Venstre, red.) - at reformen skulle have tid til at virke. . Minister: Børnesygdomme. Mai-Britt Iversen håber, at anden gang er lykkens gang i forhold til at få politikerne i Folketinget til at lave lovgivningen om.. - Jeg har lov til at være uforbederlig optimist, så det vil jeg tillade mig at være. Et ressourceforløb skal ikke vare i årevis, hvis der ikke sker noget. Så skal det afsluttes, og så skal folk have en førtidspension, siger hun.. Det har ikke været muligt at få et interview med Troels Lund Poulsen, men overfor Ritzau har han udtalt, at ”overordnet set er det en god reform. Men der kan være nogle børnesygdomme, som man ikke har været gode nok til at håndtere.”. Pessimistisk ekspert. Tina Bømler, der er lektor på Institut for Sociologi og Socialt arbejde på Aalborg Universitet, har fulgt reformen tæt, og hun finder det positivt, at de lokale politikere har kontaktet ministeren.. - Kommunerne oplever, at borgere sidder fast i systemet i årevis, uden at der sker noget, og det er ikke nogen hemmelighed, at kommunerne bruger en masse ressourcer på dokumentation og kontrol, som i sidste ende ikke fører noget med sig, siger Tina Bømler.. Hun er dog ikke superoptimist, når det kommer til regeringens vilje til at gøre noget ved lovgivningen på området.. - Det har jo hidtil prellet af på de forskellige beskæftigelsesministre, der har været i samråd. De har fastholdt linjen, så jeg er nok ret pessimistisk. Jeg ved ikke, hvad der skal til, før det går op for politikerne, at det er et tåbeligt system, de har fået skabt, siger hun.. Det er Tina Bømlers opfattelse, at den nuværende lovgivning på området mere skader end gavner og hjælper borgerne.. - Det ligger i den politiske kontekst i øjeblikket, at hvis borgerne er sygemeldte, så bliver de mistænkeliggjort. Man tror ikke på, at der er noget i vejen med dem, og de bliver trukket igennem det ene forløb efter det andet ofte med dét resultat, at de bliver endnu mere syge af det, siger Tina Bømler..