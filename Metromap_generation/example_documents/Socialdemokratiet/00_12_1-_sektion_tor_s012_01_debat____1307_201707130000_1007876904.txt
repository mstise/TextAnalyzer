Bluff og blålys. EU: I NORDJYSKEs spalter får læserne jævnligt stukket EU-blåt blår i øjnene.. Dette gælder nylige debatindlæg fra systemfolk som Ole Christensen (S), Morten Løkkegaard (V) og den danske ambassadør i London. Også NORDJYSKEs lederskribent holder fest (12.7). . En tilfældig meningsmåling tilsiger, at 66 procent af danskerne synes, at EU-medlemskab er godt for Danmark. . Flere danskere har fået øjnene op for EU’s kvaliteter, håber lederskribenten.. I så fald burde ja-siden da knuse EU-modstanden. . I så fald burde man ved folkeafstemning få Danexit, Daxit eller Dexit afvist én gang for alle.. Desværre tør ja-siden ikke. EU-eliten bluffer. . Det har selvfølgelig en årsag: . Da de danske EU-partier i 2014 besluttede at holde en folkeafstemning om retsforbeholdet året efter, viste en meningsmåling fra Wilke, at 55 procent ville afskaffe retsforbeholdet og 19 procent beholde det.. Derpå kørte ja-partierne, dvs. Venstre, Socialdemokratiet, Radikale, Konservative, SF og siden Alternativet valgkamp med et skatteyderbetalt katalog af rene og skære grundlovsbrud. . Men det kneb med at få solgt kataloget. . Ja-siden tabte 3. december 2015.. Så tag endelig udgangspunkt i meningsmålingerne igen, kære jaside. Gå dog med til en Danexit-afstemning. . Den afstemning har Folkebevægelsen mod EU og Dansk Folkeparti for længst foreslået. . Alternativt kan I tilstå jeres bluff og blålys, kære ja-side, i stedet for at fylde spalterne med sludrevorne målinger uden hold i virkeligheden..