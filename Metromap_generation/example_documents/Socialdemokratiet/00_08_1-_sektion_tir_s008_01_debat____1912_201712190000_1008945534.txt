Bevar kvote- flygtninge. AFSTEMNING: I morgen, onsdag (20.12.), skal Folketinget stemme om, hvorvidt Danmark skal indføre midlertidigt stop for FN’s kvoteflygtninge. Alt tyder på, at den socialdemokratiske gruppe stemmer for. Det sker med argumenter om, at vi allerede tager mange asylansøgere, at der er udfordringer med integrationen i visse områder, og at antallet af flygtninge har stor betydning for mulighederne for at skabe ordentlige rammer for integrationen.. Jeg er glad for, at mit parti efter mange år tør blande sig i debatten om flygtninge- og integrationspolitik i stedet for at lade fløjene definere hele debatten. Men så skal vi også være garant for de bedst mulige løsninger på disse komplekse problemer.. Hvis målet er at holde bedre styr på antallet, der kommer til landet og at gavne integrationen, er en afskaffelse af FN’s kvoteflygtninge meget kortsigtet. Internationalt forpligtigende samarbejder omkring flygtninge er den eneste holdbare løsning, både for at sikre så mange flygtninge som muligt sikkerhed, men også for muligheden for at kontrollere antallet. Kan der ikke etableres en ramme for hvordan flygtninge fordeles, vil det betyde, at stadig flere vil søge mod Europa og her trækker de nordiske velfærdsstater rigtigt mange.. Jeg er udmærket klar over, at der ikke findes reelle holdbare internationale løsninger i dag. Men undsiger vi FN’s flygtningekvotesystem i et af verdens rigeste lande, med en tradition for humanitært fokus, vil det blive bemærket i hele verden, og det vil være undergravende for muligheden for nogensinde at finde et internationalt kompromis. . Det vil være ekstremt kortsigtet, hvis vi er dem, som på den måde sætter det sidste søm i kisten på det internationale samarbejde og den internationale retsorden, der er fuldstændig afgørende for et lille land som Danmark.. I S har vi længe argumenteret for, at der skal findes asylbehandlingsmuligheder i nærområderne. Det nuværende system opfordrer til menneskesmugleri, livsfarlige flugtruter og en uretfærdighed i, at det er de stærkeste og mest velbemidlede der får mulighed for at søge asyl. FN’s kvoteflygtningesystem er netop et alternativ til den ukontrollerede og uretfærdige adgang, der ligger i muligheden for spontan asyl, og det bør netop være modellen for, hvordan et fremtidigt asylbehandlingssystem bør udformes. Et nej til kvoteflygtninge vil undergrave tilliden til, at S rent faktisk forsøger at tage lederskab og finde de bedste, mest langsigtede løsninger. . Det er vigtigt, at S blander sig i debatten om flygtninge og integration, der i alt for mange år har været defineret af fløjene. Men det nytter ikke noget, hvis vi bare ligger os i sporet på DF. Socialdemokratiets arbejde er smukkest, når det lykkes at tage ansvar og skabe varige løsninger til gavn for landets bedste. Fordi verden er kom. pleks er de mest holdbare og mest realistiske løsning ofte et kompromis mellem forskellige positioner. . Vi kan ikke redde hele verden, og vi må finde et system, hvor vi kan kontrollere antallet af flygtninge, så vi bolig- og arbejdsmarkedspolitisk kan sikre, at der er rammer for ordentlig integration. Vi må også kunne snakke åbent om de integrationsudfordringer der findes. Men vi kan samtidigt gå forrest i arbejdet, for at finde nogle mere holdbare og retfærdige løsninger omkring asylbehandling. Vi må snakke op til de mange indvandrere og efterkommere, som er en fast del af det danske samfund og vi må vise, at også flygtninge og efterkommere selvfølgeligt kan blive en del af fællesskabet. Det indebærer, at vi snakker ordentligt om mennesker, det involverer, at vi sikrer at de som i forvejen er udsatte, ikke presses ekstra ved at skulle leve i fattigdom, og det involverer frem for alt, at vi ikke dropper vores internationale forpligtigelse, til at tage imod et begrænset antal af de mest svage og personligt forfulgte flygtninge..