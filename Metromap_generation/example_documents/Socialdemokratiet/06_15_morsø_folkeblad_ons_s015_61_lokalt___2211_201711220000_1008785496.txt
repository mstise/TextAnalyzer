Det ligner en sejr til Lauge Larsen. MORS: Mens Venstre ved kommunalvalget på Mors tog gevinsten hjem af borgmestereffekten og fik næsten dobbelt så mange stemmer som Socialdemokratiet, så faldt stemmerne helt anderledes ved valget til regionsrådet. Her står de to partier næsten lige i stemmetal.. Venstre er stadig topscorer med 5161 stemmer, men tæt fulgt af Socialdemokratiet med 4938 stemmer. De personlige stemmer tælles først op i dag, men det ligner umiskendeligt en stor sejr til Morsø Kommunes tidligere borgmester Lauge Larsen (S), der denne gang kun stillede op til regionsrådet..  De øvrige lokale stemmetal til regionsrådsvalget er: Radikale Venstre 124, Konservative 320, Nye Borgerlige 38, Retsforbundet 6, SF 95, Social Fællesliste 4, Liberal Alliance 97, Kristendemokraterne 41, Nationalpartiet 2, Dansk Folkeparti 692, Kommunisterne 6, Enhedslisten 469, og Alternativet 63. Allerede nu kan det med sikkerhed siges, at den lokale kandidat for Enhedslisten, Bo Fink, ikke opnår en plads i regionsrådet, idet partiet får to pladser, og han er nummer tre på partilisten, hvor placeringen er afgørende for valg..