- Vi har svigtet  på velfærd. AALBORG: Det store plejehjem Smedegården dannede torsdag ramme om årets sommergruppemøde i Enheds- listens folketingsgruppe. Ikke helt tilfældigt, da par- tiet flere gange i løbet af pressemødet gjorde opmærksom på en mangelfuld hjælp til især de ældre.. - Vi har svigtet på velfærd, lød det fra politisk ordfører Pernille Skipper. . Ingen udlicitering og flere jobs. Pressemødet blev brugt på at lange ud efter regeringen og Dansk Folkeparti for at forsømme de svageste i samfundet. Samtidig var målet også at få Enhedslistens to nyeste udspil udover rampen. Udspillene lød på, at Enhedslisten ønsker, at der skal ansættes flere hænder i de trængte velfærdsjobs og at fjerne krav om udlicitering i kommunerne. . Det første blev der stillet spørgsmålstegn ved hos den fremmødte presse, for her vil Enhedslisten kræve fra regeringen, at der bliver skabt 27.000 flere job, hvoraf de 4000 skal være i ældreplejen. Hvordan alle menneskene skal rekrutteres, var der ikke en klar melding om, blot at det skal foregå over nogle år. . I god jord hos Per Clausen. Det andet spørgsmål om udlicitering faldt også i god jord hos byrådspolitiker Per Clausen, som var mødt op som led i den kommende valgkamp til kommunalvalget. . - Jeg har især gjort opmærksom på de udfordringer, som Aalborg har været udsat for, hvor der har været konkurser i de private virksomheder i ældreplejen, sagde Per Clausen. . Derfor var meldingen også, at Enhedslisten vil lave et total stop af konkurser ved at skærpe kravene til de private leverandører, og at der skal stilles en bankgaranti, så man kan sikre, at der ikke bliver en forringet service til de ældre borgere. . Valgsnak på banen. Ved sidste års gruppemøde sagde Pernille Skipper, at partiet ville revurdere deres parlementariskre strategi i forhold til, at der ikke skal ske en gentagelse af den sidste røde regering med Helle Thorning-Schmidt i spidsen. . - Vi har haft en meget lang diskussion, og den foregår stadigvæk. Helt grundlæggende handler det om, at de (Socialdemokratiet red.) kan komme så langt ud på nogle afgørende punkter, at vi er nødt til at sige, at de må finde et andet parlamen- tarisk grundlag, sagde Pernille Skipper. . Ordføreren ønskede dog ikke at give et klart svar på, om partiet ved et fremtidigt valg kunne finde på ikke at . pege på Mette Frederiksen som statsminister. . - Man skal ikke begynde at tale om at trække tæppet væk under en statsminister, hvis ikke man gennemfører det, sagde Pernille Skipper.   . Per Clausen fik også mulighed for at reklamere for Enhedslistens ønske om at få flere genbrugsbutikker. De skal være med til at opfylde partiets ønske om en endnu mere grøn omstilling. . Spørgsmålet er, om det ikke kommer til at gå ud over de genbrugsbutikker, der allerede er i for eksempel Aalborg. Det mente byrådspolitikeren dog ikke. . - Vi vil ikke tage noget arbejde fra nogen butikker, vi mener blot, at der kan genbruges endnu mere inden for både møbler og tekno- logi, sagde Per Clausen. .