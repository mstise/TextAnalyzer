Hollænder på Samsø får massiv støtte. SAMSØ: På Samsø er der stor opbakning til den siddende hollandske borgmester, Marcel Meijer, fra Socialdemokratiet. . S bliver største parti på Samsø med 41,3 procent af stemmerne. En fremgang på 21,7 procentpoint, der giver partiet fem mandater. . Det var ellers ikke givet ved sidste valg, at Marcel Meijer skulle have borgmesterposten i økommunen. . For fire år siden var posten ved at gå til De Konservative. Men det blev alligevel Marcel Meijer, der er født i Holland, men har boet på Samsø i 25 år, der fik borgmesterposten. . Han kan nu glæde sig over at have sikret sit parti et særdeles godt valg. Antallet af stemmer til paritet er næsten fordoblet siden sidste valg.. Venstre går derimod 7,7 procent tilbage til 26,3 procent af stemmerne på øen, mens De Konservative ligger stabilt fra sidste valg på 14,7 procent af stemmerne. /ritzau/.