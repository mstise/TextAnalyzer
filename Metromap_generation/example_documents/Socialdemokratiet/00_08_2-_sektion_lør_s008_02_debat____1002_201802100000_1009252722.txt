Send plan 
på værksted. 2025: Virkeligheden er så langt fra regeringens økonomiske mål, at selv Liberal Alliance finder det urealistisk at nå. Planen for dansk økonomi er nu baseret på et skrivebordsmål om arbejdsudbud, som ikke bliver til noget, og derfor skal Løkke skynde sig tilbage på værkstedet.. Regeringen har nu siddet i 14 måneder. Og bunken af ubehagelige reformer, den har måttet skrotte, har vokset sig stor. . Da den nye trekløver-regering fremlagde sit mørkeblå regeringsgrundlag - og senere sin 2025-plan – var alt sat ind på at øge det såkaldte arbejdsudbud. . Målet var 55.000-60.000 personer. Status efter 14 måneder er dog, at de indgåede aftaler faktisk har betydet, at arbejdsudbuddet forventes at falde med 100 personer de kommende år. Regnestykket giver et lille minus. . Selv Liberal Alliances finansordfører Joachim B. Olsen sagde til Ritzau (3.2.) at det er ”aldeles urealistisk” at nå i mål.. Man håbede at kunne hæve danskernes pensionsalder eller skære i dagpengene for herved at få et positivt tal på regnemaskinen. Præcis det samme håbede man, da man fremlagde skæve skattelettelser. . Intet er lykkedes.. Danskerne fortjener sikkerhed om statens finanser og vores økonomi. Netop derfor er det så vigtigt, at de store økonomiske programmer viser et sandfærdigt billede, som vi politikere kan handle på. . Derfor er jeg også glad for, at det vi i Socialdemokratiet fremlagde i vores bud på en 2025-plan i 2016, stadig holder. . Vi sagde dengang - som vi gør i dag - at vi nu skal fokusere på de udfordringer, som Danmark står overfor. At vi bør sikre velfærden først, investere i opkvalificering og at alt skal sættes ind for at skabe ny vækst og nye danske arbejdspladser.. Hvor står vi så? . Ja, først og fremmest er det klart, at regeringen nu leder vores land uden kompas. Uden en samlet plan til at løse vores fælles udfordringer..