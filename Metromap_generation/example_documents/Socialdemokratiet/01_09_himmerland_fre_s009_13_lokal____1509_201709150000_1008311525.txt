S og Alternativet i valgforbund. MARIAGERFJORD: Det tekniske valgforbund mellem Socialdemokratiet og Alternativet, som har været under opsejling, er nu er realitet. . Det bekræfter borgmesterkandidat Leif Skaarup (S) og Melanie Simick, byrådsmedlem for Alternativet i Mariagerfjord Kommune. . - Vi har indgået et valgteknisk samarbejde og peger på Leif som borgmester. Vi ønsker en mere grøn og miljømæssig udvikling i Mariagerfjord Kommune. . - Men vi samarbejder gerne med alle, der går ind for grøn omstilling, siger Melanie Simick, som i øvrigt udtrykker stor respekt for Mogens Jespersen fra Venstre, som pt. er borgmester i fjordkommunen. . Leif Skaarup siger på sin side, at Socialdemokratiet har et stort interessefællesskab med Alternativet, som man har et glimrende samarbejde med i indeværende byrådsperiode. . De to partier er i store træk enige om en kurs for fremtiden. . Emner som handicappolitik, landsbypolitik og forebyggelse forener dem. Budgettet for 2018, som et enigt byråd har indgået forlig om, er også med deres helhjertede støtte. . Uenigheden glæder først og fremmest tempoet, hvor Alternativet har mest travlt med at gennemføre grøn omstilling. . Leif Skaarup og Melanie Simick bebuder, at de er på vej med et fælles politisk program. . - I Socialdemokratiet vil vi samarbejde med alle i byrådet. Blokpolitik bliver ikke med mig ved roret, understreger Leif Skaarup. .