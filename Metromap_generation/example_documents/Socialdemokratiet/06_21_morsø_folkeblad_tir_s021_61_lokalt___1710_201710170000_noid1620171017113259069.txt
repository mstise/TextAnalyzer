Markant højreskred i Østrig. WIEN:  De østrigske vælgere tog et klart skridt mod højre og imod indvandringen, da de ved søndagens parlamentsvalg gjorde det konservative parti, ÖVP, til landets største.. Med langt de fleste stemmer talt op havde ÖVP ifølge nyhedsbureauet dpa fået 31,6 procent af stemmerne. . Dermed bliver Østrigs næste forbundskansler med stor sikkerhed den 31-årige nuværende udenrigsminister, Sebastian Kurz, der er ÖVP’s formand.. Kurz har ført valgkamp på en stærkt indvandrerkritisk linje, og iagttagere venter, at han danner regering med det højrenationale Frihedspartiet, FPÖ, som fik 26 procent af stemmerne. FPÖ er afdøde Jörg Haiders gamle parti.. - Det er vores chance for at skabe ægte forandringer i dette land, sagde Kurz søndag aften til sine begejstrede tilhængere ved partiets valgfest.. Socialdemokratiet SPÖ, der var i koalition med de konservative i den afgående regering, fik 26,9 procent af stemmerne og blev det næststørste parti.. /ritzau/Reuters.