DF: Nordjylland stadig i spil til fiskeristyrelse. KØBENHAVN: Slaget om placeringen af Fiskeri- styrelsen fortsætter, og  nordjyske fiskeribyer kan være kandidater, selv om regeringen har besluttet sig for København.. Kristian Thulesen Dahl, leder af Dansk Folkeparti, undrer sig kraftigt over annonceringen efter en direktør for Fiskeristy- relsen. Det fremgår af annoncen fra i søndags, at København skal have hovedkvarteret for den nu selvstændige styrelse. . Lederen af regeringens afgørende støtteparti vil en af de de kommende par dage bede statsminister Lars Løkke Rasmussen (V) eller finansminister Kristian Jensen (V) om at gøre rede for annoncen, oplyser han.. - Det er vigtigt, at man ikke ansætter en direktør i november og så måneden efter træffer en politisk beslutning om at flytte fiskeristyrelsen, siger Thulesen Dahl til NORDJYSKE Stiftstidende. . Den fremgangsmåde  kunne føre til, at der blev ansat en direktør for tre år på betingelser, der ikke længere kan opfyldes, påpeger han.. - Det kan blive dyrt, og det er ikke rettidig omhu, siger partilederen.. Sagen haster, fordi ansøgningsfristen er søndag 5. november, mener Thulesen Dahl. En mulighed kunne være endnu en jobannonce, som peger på, at København ikke er en selvfølge for den nye direktør. . - Hvis man kunne indi- kere, at arbejdspladsen skulle være i Nordjylland, for eksempel, kunne det måske henvende sig til et større ansøgerfelt, siger Thulesen Dahl.. Der er også en anden mulighed.. - Man kunne sige ved ansættelsessamtalen, at ansættelsen er betinget af, at du er villig til at flytte med, hvis styrelsen bliver flyttet ud. Så skal folk tilkendegive, om de er indstillet på det, siger partiformanden.. - Når Nordjylland selvfølgelig er en seriøs bejler til Fiskeristyrelsen, er det fordi der i Nordjylland gudskelov stadig er meget fiskeri og mange arbejdspladser i forbindelse med fiskeri, siger Thulesen Dahl. . Regeringen har bebudet, at den i december vil komme med en større plan for at flytte flere statslige arbejdspladser ud af København. . - Vi skal nok være gode til at foreslå tilføjelser, hvis vi ikke synes, at planen er tilstrækkelig ambitiøs, siger lederen af DF, som tidligere pressede regeringen til, at en ny politiskole ikke kommer til at ligge i Herning.. Fiskeriets minister, Karen Ellemann, sagde tirsdag, at Fiskeristyrelsen foreløbig skal ligge i Købehavn.. - Denne regering gør og har gjort meget for at udflytte statslige arbejdspladser fra det centrale København. Derfor kan det sagtens være, at man på sigt vil se Fiskeristyrelsen placeret et andet sted. Lige nu og her er jeg ikke fokuseret på flytning, men på genopretning, sagde hun.. Statsminister Lars Løkke Rasmussen besluttede i august at flytte området fiskeri væk fra miljø- og fødevareminister Esben Lunde Larsen (V). Lunde var på kant med Dansk Folkeparti og Socialdemokratiet omkring fiskeri. Kort efter kom Rigsrevisionen med en skarp kritik af forvaltningen af fiskekvoter..