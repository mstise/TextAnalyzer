Fiskere blæser på EU-forbud  . INDLAND: De danske fiskere smider tonsvis af små fisk, der oftest er døde, ud i havet igen, selv om det er forbudt. . En opgørelse, som forskere fra Danmarks Tekniske Universitet (DTU) har lavet for DR Nyheder, viser, at danske fiskere alene i Østersøen i 2016 smed 1300 ton torsk i havet. Til trods for at det altså er ulovligt.. Forbuddet mod at smide fisk ud kaldes landingsforpligtigelse. Det er EU-regler, der trådte i kraft for tre år siden.. - I alle de fiskerier, vi har været med ude på, er der stadig en udsmidning af de arter, der er en landingsforpligtelse på.. - Den lovgivning efterlever man i hvert fald ikke, siger Jørgen Dalskov, der er cheffiskerikonsulent på Danmarks Tekniske Universitet, til DR Nyheder.. Forskerne fra DTU har blandt andet været med på en række fangstrejser for at kortlægge antallet af ulovligt udsmidte fisk.. De fandt ud af, at godt 10 procent af al dansk torsk fra Østersøen i 2016 blev smidt i havet igen. Det kan betyde, at der bliver fisket flere fisk, end fiskebestandene kan holde til.. Hos Danmarks Fiskeriforening erkender formand Svend-Erik Andersen, at ikke alle fiskere følger reglerne.. - Man har vendt op og ned på reglerne om beskyttelse af små fisk. Tidligere var det påbudt at genudsætte dem, nu er det påbudt at lande dem, også selv om de er levende, siger Svend-Erik Andersen til DR Nyheder.. Ifølge ham har fiskerne brug for tid til at vænne sig til reglerne.. Enkle regler. Det vil generalsekretær Bo Øksnebjerg fra WWF Verdensnaturfonden rigtigt gerne hjælpe fiskerne med:. - Reglerne er nemlig utroligt enkle. De skal bringe alt, hvad de fanger med i land. Lige så snart fiskene har været oppe på dækket, så er de faktisk døde eller dør hurtigt lige efter. Derfor skal de i land og bruges til noget i stedet for bare at ryge over bord, så fiskerne kan tjene flere penge, siger han til Ritzau.. - Vi er utroligt skuffede over det her. Vi har nok haft fornemmelsen af, at det fortsat foregik. Men tallene viser et kæmpeomfang, som er helt uacceptabelt. Fiskekvoterne skal jo bevare fiskebestandene. Når fiskerne fanger 10 procent mere, end kvoterne tillader, at de må, så ødelægger vi vores fiskebestande for fremtiden, siger Bo Øksnebjerg.. Han peger videoovervågning på bådene som en op. lagt måde at sikre bedre kontrol med fiskeriet. . Det samme mener fiskeriordførerne fra Dansk Folkeparti og Socialdemokratiet. . - Det kan gøres med simple redskaber, og vi skal have diskuteret i forligskredsen, hvad vi gør. Det kan være videoovervågning og mere kontrol til søs, siger Ib Poulsen (DF) til DR.. Parterne bag den nuværende fiskeriaftale mødes fredag med ministeren for at diskutere udsmid og den nye undersøgelse. . Birgitte Lesanner er chef for Greenpeace Danmark. Hun siger, at undersøgelsen bekræfter billedet af et erhverv, hvor en stor gruppe fiskere systematisk ikke mener, at de skal overholde reglerne.. - Det er noget rigtigt skidt og på høje tid, at den nye fiskeriminister Karen Ellemann (V) gør noget ved det, som hun lovede, da hun tiltrådte, siger Birgitte Lesanner til Ritzau. . INDLAND: De danske fiskere smider tonsvis af små fisk, der oftest er døde, ud i havet igen, selv om det er forbudt. . En opgørelse, som forskere fra Danmarks Tekniske Universitet (DTU) har lavet for DR Nyheder, viser, at danske fiskere alene i Østersøen i 2016 smed 1300 ton torsk i havet. Til trods for at det altså er ulovligt.. Forbuddet mod at smide fisk ud kaldes landingsforpligtigelse. Det er EU-regler, der trådte i kraft for tre år siden.. - I alle de fiskerier, vi har været med ude på, er der stadig en udsmidning af de arter, der er en landingsforpligtelse på.. - Den lovgivning efterlever man i hvert fald ikke, siger Jørgen Dalskov, der er cheffiskerikonsulent på Danmarks Tekniske Universitet, til DR Nyheder.. Forskerne fra DTU har blandt andet været med på en række fangstrejser for at kortlægge antallet af ulovligt udsmidte fisk.. De fandt ud af, at godt 10 procent af al dansk torsk fra Østersøen i 2016 blev smidt i havet igen. Det kan betyde, at der bliver fisket flere fisk, end fiskebestandene kan holde til.. Hos Danmarks Fiskeriforening erkender formand Svend-Erik Andersen, at ikke alle fiskere følger reglerne.. - Man har vendt op og ned på reglerne om beskyttelse af små fisk. Tidligere var det påbudt at genudsætte dem, nu er det påbudt at lande dem, også selv om de er levende, siger Svend-Erik Andersen til DR Nyheder.. Ifølge ham har fiskerne brug for tid til at vænne sig til reglerne.. Enkle regler. Det vil generalsekretær Bo Øksnebjerg fra WWF Verdensnaturfonden rigtigt gerne hjælpe fiskerne med:. - Reglerne er nemlig utroligt enkle. De skal bringe alt, hvad de fanger med i land. Lige så snart fiskene har været oppe på dækket, så er de faktisk døde eller dør hurtigt lige efter. Derfor skal de i land og bruges til noget i stedet for bare at ryge over bord, så fiskerne kan tjene flere penge, siger han til Ritzau.. - Vi er utroligt skuffede over det her. Vi har nok haft fornemmelsen af, at det fortsat foregik. Men tallene viser et kæmpeomfang, som er helt uacceptabelt. Fiskekvoterne skal jo bevare fiskebestandene. Når fiskerne fanger 10 procent mere, end kvoterne tillader, at de må, så ødelægger vi vores fiskebestande for fremtiden, siger Bo Øksnebjerg.. Han peger videoovervågning på bådene som en op. lagt måde at sikre bedre kontrol med fiskeriet. . Det samme mener fiskeriordførerne fra Dansk Folkeparti og Socialdemokratiet. . - Det kan gøres med simple redskaber, og vi skal have diskuteret i forligskredsen, hvad vi gør. Det kan være videoovervågning og mere kontrol til søs, siger Ib Poulsen (DF) til DR.. Parterne bag den nuværende fiskeriaftale mødes fredag med ministeren for at diskutere udsmid og den nye undersøgelse. . Birgitte Lesanner er chef for Greenpeace Danmark. Hun siger, at undersøgelsen bekræfter billedet af et erhverv, hvor en stor gruppe fiskere systematisk ikke mener, at de skal overholde reglerne.. - Det er noget rigtigt skidt og på høje tid, at den nye fiskeriminister Karen Ellemann (V) gør noget ved det, som hun lovede, da hun tiltrådte, siger Birgitte Lesanner til Ritzau. .