124 kandidater at vælge imellem i Hjørring. HJØRRING: Der er 12 partier/lister samt 124 kandidater man kan overveje at sætte sit kryds ved på stemmeseddelen til kommunalvalget 21. november. . Nye Borgerlige og Alternativet stiller op for første gang. . Socialdemokratiet stiller med flest kandidater - 25 i alt - og naturligvis med borgmester Arne Boelt som spidskandidat.. Radikale Venstre, som ikke opnåede valg sidste gang, stiller denne gang med fire kandidater og spidskandidat er Lene Bjørn Sørensen. . Det Konservative Folkeparti opnåede et fint valg sidste gang med Daniel Rugholm som spidskandidat. På grund af hans nylige jobskifte er byrådsmedlem og 1. viceborgmester Per Møller udnævnt til spidskandidat. Partiet stiller i alt med 10 kandidater.. Nye Borgerlige stiller med 12 kandidater til valget og spidskandidat er Frode Larsen, tidligere kommunalbestyrelsesmedlem i Løkken/Vrå Kommune. . Socialistisk Folkeparti har også 12 kandidater og spidskandidat er byrådsmedlem Jørgen Bing. . For Liberal Alliance er byrådsmedlem Michael Vajhøj spidskandidat. Han blev oprindeligt valgt ind for De Konservative, men skiftede i nuværende byrådsperiode til Liberal Alliance, som dermed blev repræsenteret i byrådet for første gang. Liberal Alliance har i alt fire kandidater.. Kristendemokraterne. stiller med fire kandidater og spidskandidat er Britta Eckhardt. . For Dansk Folkeparti er byrådsmedlem Per Folden Hyldig spidskandidat og partiet stiller med i alt seks kandidater.. Lokallisten har de to byrådsmedlemmer Sven Bertelsen og Dan Andersen øverst på listen som i alt tæller 12 kandidater.. Venstre stiller med 21 kandidater. Spidskandidat er 2. viceborgmester Henrik Jørgensen. Traditionen tro er der også fundet plads på partiets kandidatliste til et medlem fra Venstres Ungdom, Frederikke Kunø Tarp. . Enhedslisten stiller syv kandidater op med byrådsmedlem Louise Bilde Hvelplund på førstepladsen.. Alternativet opstiller for første gang og med Mette Harbo Arleth først på listen fulgt af fem andre kandidater.. Uden for partier og lister stiller skuespiller Morten Fussinger op. Han var i 2013 opstillet for Enhedslisten.. Der er anmeldt i alt fem valgforbund. De fleste er af teknisk karakter for at undgå stemmespild.. Der er valgforbund mellem Liberal Alliance og Venstre. Her er man dog enige om, at der skal peges på en borgerlig borgmester, hvis der bliver et borgerligt flertal efter valget. . Der er indgået teknisk valgforbund - altså uden politiske bindinger - mellem Socialistisk Folkeparti, Enhedslisten og Alternativet. . Der er ligeledes indgået teknisk valgforbund mellem Nye Borgerlige og Dansk Folkeparti. . Det Konservative Folkeparti og Kristendemokraterne har også indgået teknisk valgforbund ligesom Radikale Venstre og  Lokallisten har gjort..