Højst 24 elever i klasserne. INDLÆRING: Snakken om mindre klassestørrelser har varet alt for længe, uden der har været handling bag. Socialdemokratiet med Leif Skaarup som borgmesterkandidat vil sætte handling bag ordene..  Vi vil ikke nødvendigvis opløse eksisterende velfungerende klasser med en højere klassekvotient, men indføre loftet fra 0. klasse. . Jeg har selv erfaring på området både som underviser i folkeskolen og som far. Min erfaring er, at man ikke har samme overskud og samme nærhed til det enkelte barn, hvis klasserne er for store. Øget støjniveau, dårlig luft og mangel på plads er hverdag for eleverne i store klasser. . Jeg synes, at det er urimeligt, at tilfældigheder som hvor mange børn, der er født på en årgang, skal have betydning for et barns læring.. Svenske forskere har fundet ud af, at hvis man sænker klassekvotienten med 5 elever i store klasser, så stiger indlæringen med 10 procent.. Og ikke nok med det, for eleverne er tryggere, har bedre selvtillid og giver ikke så let op. . Sidst men ikke mindst viste forskningen, at indtægten for elever i mindre klasser i gennemsnit var 3,4 procent højere! . Det kan altså betale sig både menneskeligt og samfundsøkonomisk.. Mariagerfjord Kommune vil gerne tiltrække unge familier, og hvad kan være en bedre branding end at fortælle kommende og nuværende forældre, at der max er 24 elever i klassen i Mariagerfjord..