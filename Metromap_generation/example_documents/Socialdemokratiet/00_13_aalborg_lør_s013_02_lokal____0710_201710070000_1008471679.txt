En rød kamp for ny borgmester. JAMMERBUGT: Den røde fløj står sammen forud for kommunalvalget i Jammerbugt Kommune.. Enhedslisten, SF, Socialdemokratiet og Alternativet meddeler således i en pressemeddelelse, at partierne går i teknisk valgforbund.. - Det her kommer jo til at betyde, at der intet stemmespild bliver på vores fløj, siger Jens Christian Golding, borgmesterkandidat hos Socialdemokratiet.. - Vi fire partier har i hele den forløbne byrådsperiode haft et godt samarbejde, hvor der har været plads til, at partierne kan komme med deres egne synspunkter. Derfor synes jeg, at vi har haft et godt og ligeværdigt samarbejde, fortsætter han.. Vil vælte Mogens Gade. De fire partier oplyser desuden, at de er enige om at arbejde for, at Jammerbugt Kommunes borgmester Mogens Gade (V) vippes af pinden - og det glæder naturligt nok den socialdemokratiske udfordrer.. - Jeg er glad for, at vi er sammen om det her, og det betyder jo formentlig også, at vi kan fortsætte vores gode samarbejde efter valget.. Men det, at de fire partier står sammen, er ifølge Jens Christian Golding ikke ensbetydende med, at man kan konkludere, at der peges på ham som borgmester.. - Jeg går efter borgmesterposten, det skal der ikke herske nogen tvivl om - og jeg håber selvfølgelig også, at de andre vil bakke op om mit kandidatur. Men der er ingen garanti for, at det er sådan, det bliver. Der er ingen, der har sat deres mandat fuldstændig bag mig, fastslår Jens Christian Golding.. - Jeg synes, at det er fint nok, at partierne indikerer, . at de går efter en ny borgmester - og at styrke vores side af bordet. Men ligeså fint er det, at vi er fire selvstændige partier, der står frit i en forhandling om en konstituering.. - Hvis alle partierne på forhånd pegede på mig, så kunne vælgerne jo principielt ligeså godt stemme på mig, som de kunne stemme på de andre partier..