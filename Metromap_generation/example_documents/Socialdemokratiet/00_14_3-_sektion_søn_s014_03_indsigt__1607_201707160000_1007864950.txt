Vi, de arbejdsløse. Tolderne i Varberg havde sikkert ventet utålmodigt på, at færgen fra Grenå skulle lægge til land.. Lyset fra lygterne fejede over vejbanen. Svingende fra side til side bevægede de sig med samme forventning og længsel efter at slå til, om at slå til, som halen på katten der ved, at byttet er uvidende. Uforberedt på at jagten er begyndt.. Og det var sådan en som mig, de havde ventet på. Det var helt sikkert. Landsforræderen. Den unationale jobfornægter. Den bistandsstjælende rejsetyv. . Jeg havde forladt Danmark, selvom jeg ikke måtte. I mit kosmopolitiske snæversyn skvulper Danmark ganske sagte i den solrige skærgård. Derfor havde jeg ikke sagt noget til nogen. Men mens Stena Nautica nu udsondrede min sorte Fiat på den hårde granit, kom tanken om de svenske fængsler, der sikkert kun serverer . Hvor ledighedsparanoiaen bare bankede. . Aalborg, 2011. På kajen bor der for det meste bare blæst og måger. Spritfabrikkens røde mursten markerer grænsen for det ordnede Aalborg. På den anden side ligger den vilde vestby med dens opbragte joller og uredte græstuer. Mellemrummene mellem broen og ”Spritten”, som byen for flere år siden indtog, er gode hjem for kontorer og beton og måger.. I det yderste mellemrum ligger Jobcenter Aalborgs store bygning. En katedral så fast i fundamentet og rungende som et højloftet hus af udfrielse, sidder den, som en bulldog sidder, vagtsomt ved kajkanten, ventende på muligheden, eller en undskyldning, for at springe. . Dørhåndtaget er blankt, og trappen er slidt. Tyggegummi er trådt ned i betonen som næsvise fregner. . Jeg ved det, for jeg har set det. Lugtet til de halvslukkede smøger i askebægret ved indgangen og henvist ubehaget til dem, de fugtige øjne til blæsten - og åndløsheden til omstændigheden.. De fleste kender nok følelsen af at sidde i en togvogn og pludselig få fornemmelsen af bevægelse, når toget på perronen ved siden af begynder at køre. Kvalmen når perception og virkelighed ikke længere passer sammen.. Sådan er arbejdsløsheden.. Jo mere fart, der kommer i samfundets økonomiske hjul, og jo mere fart, der kommer på karriererne på modsatte perron, desto mere synker den ledige ned i en større grad af mismod og selvmedlidenhed - uden at have flyttet sig hverken frem eller tilbage. Og selv om man er rykket frem, vil stilstanden, og tilstanden af apati, ikke forsvinde.. Det er det specielle arbejdsløsheds-momentum, der gør, at man ikke behøver at bevæge sig, for at synke dybere og dybere ned.. Sådan følte vi det, os der sad i de mørke lokaler i Jobcenter Aalborgs store kompleks tilbage i 2011.. I begyndelsen havde vi stadig troen. At det nu ikke ville vare længe. Nu var vi jo her. På det sted, vi var nødt til at forbinde med håbet. Her havde de jo kontakterne. Her trak de i tråde. Et sted med forbindelser og sådan noget.. Sådan et sted måtte et Jobcenter da være?. Vi kom her flere gange i løbet af de næste par år. Altid et nyt lokale på en ny etage, der lignede den første. På gange med døre hvor hjælpsomme hoveder stak ud og ledte os videre.. Den dag, vi selv kunne finde vej, der vidste vi, at vi var på spanden.. Synet på den arbejdsløse . I maj var bruttoledigheden ifølge Danmarks Statistik på 116.400 ”fuldtidspersoner”. Det er tal, men måden de bliver fortolket og behandlet på, har ændret sig markant de seneste 30 år.. - De arbejdsløse blev indtil 1990’erne omtalt i positive vendinger, fortæller professor ved Institut for Statskundskab på Aalborg Universitet Jørgen Goul Andersen.. - De havde krav på vores solidaritet. De var ofre for en udvikling, en situation, de ikke selv kunne gøre for.. Politikernes opgave var at skaffe beskæftigelse for de arbejdsløse og så i øvrigt beskytte dem mod social marginalisering, indtil det kunne lade sig gøre.. Der var ikke meget negativ snak om de ledige i 1980’erne - heller ikke kontanthjælpsmodtagerne. I 1985 så vi den højeste folkelige støtte til at bruge flere penge på kontanthjælp. Indtil omkring 1990 var partierne stort set enige om, at det var synd for de arbejdsløse. Det var politikernes ansvar at skabe jobs. Socialdemokratiet så gerne jobs i den offentlige sektor, de borgerlige mente man skulle eksportere sig ud af krisen, fortæller Jørgen Goul Andersen.. - Men så kom socialkommissionen og Zeuthen-udvalget, og økonomerne begyndte at tale mere om arbejdsudbud. Det blev nu til, at støtte til de ledige var en dårlig erstatning for arbejde. De ledige skulle have en hjælpende hånd, og vi fik aktivering.. Den hjælpende hånd blev efterhånden noget for noget, og i 00’erne blev det en jernnæve i en fløjlshandske.. - Nogle gange uden fløjlshandske. Mere og mere work first. Opstramning for de unge, opstramning for indvandrere og større fokus på, om de ledige nu var motiveret, siger Jørgen Goul Andersen.. Under krisen strammede man for første gang op i en lavkonjunktur. I 2010 kom halveringen af dagpengeperioden og fordobling af optjeningskravet. . I 2012 bruger man for første gang nedskæringer til medfinansiering af skattelettelser.. Under det kraftige og velfriserede hår blev jobkonsulentens imødekommenhed snøret ind af et bredt smil. Tøjet var ulasteligt. Talen blev holdt oppe af pyramidesælgerens subtile elegance. Det var som om, hver fiber i hans krop var spændt - kæmpende for at opveje den akkumulerede modløshed, der nu igen sad foran ham. Dirigenten der desperat forsøger at hive et talentløst orkester op før koncerten.. For vi forlangte det umulige. Vi var umulige. Vi ville bare ikke være her.. Konsulentens optimisme var i begyndelsen fyldt med håb. Han var vores guide i en airconditioneret skærsild, hvor han snart førte os igennem alle stadier af ”i værste fald”, og vi accelererede med ham, når han lovede, at jo længere tid der gik, jo værre blev det. Foran os ventede den inderste kreds, og over os, lag på lag på lag ville nye komme til, og konsulenten ville gentage sin tale og den messe om bedring, om frelsen og forhåbning - som forsoning med vores utilstræbte og uforskyldte tilstand som vores erfaring havde trukket al mening ud af. Vi ville ikke se de andre i øjnene. For vi var ikke de andre. Vi var fælles om en tilstand, men var forskellige på alle andre områder. Vi nikkede til hinanden og følte imellem os en dybfølt medlidenhed. Vi så nedturen i dém, før vi ville forholde os til vores egen.. Vi blev alt for hurtigt fintfølende overfor nuancerne i konsulentens stemme. Kunne høre når optimismen rungede, og i den fandt vi i stedet en reel medfølelse.. Det var det værste.. Når systemet tillod sig at briste i en flig af menneskelighed, var det til at græde over.. Vi var de første par år luksus-arbejdsløse. Vi var på dagpenge og ikke kontanthjælp. Det var noget andet. De forskellige tempi, der præger et arbejdsløst liv, slår over brændingen lige netop der, hvor dagpenge bliver til kontanthjælp. På det tidspunkt hvor vores undskyldning om, at vi givetvis var, eller kunne blive, nyttige individer fandt deres endegyldige afbilleder. . Fattig-Carina og Dovne Robert. - Dagpengemodtagerne er dig og mig, der har været uheldige at miste arbejdet. Kontanthjælpsmodtagerne er knapt så meget ligesom ”os” - og der er en tendens til ligesom i USA at opbygge en negativ diskurs omkring dem, siger Jørgen Goul Andersen.. - Medierne har nok hidtil mere haft det klassiske nordiske fokus på folk, der er kommet i klemme i systemet, men der er måske lidt af et skift også der. i hvert fald er der et skift i den politiske retorik - der også smitter af på vælgerne.. Der bliver talt om de, der kan, og de, der vil. Der bliver talt om ret og om pligt. Det er i mediefortællingerne og den politiske debat, at de ofte trækkes ud i ekstremerne.. Og de har fået navne. Eksemplerne er Fattig-Carina og Dovne Robert. De blev de stereotype billeder af massen af kontanthjælpsmodtagere.. - Fattig-Carina kommer ikke fra folket. Det var et SF-folketingsmedlem, der i et skænderi med Joachim B. Olsen ville fremvise en fattig, så han kunne få syn for sagn. Så kom hun til at finde en person, der lå langt over ethvert danske eller internationalt fattigdomskriterium. Det var et kæmpe selvmål og gjorde i et stykke tid også indtryk blandt vælgerne - men mere blandt politikerne.. Dovne Robert, forklarer Jørgen Goul Andersen, blev opfundet som reklame for en tv-serie om socialt misbrug. Hvor Carina i statistisk forstand eksisterer, der var cirka 8.000 af slagsen, så var Robert mere en social konstruktion. Meget tyder på, at han faktisk eksisterer, men han er ikke til at finde i statistikken, uanset hvordan man vender og drejer den.. - Under dette ligger så også en økonomisk teori, der i finansministeriet har så meget fokus på arbejdsudbud, at efterspørgslen næsten er glemt. Så meget, at flertallet af danskere har misforstået begrebet at ”øge arbejdsudbuddet”. De tror, det drejer sig om at skaffe jobs, men i finansministeriet er man på nippet til at bortdefinere arbejdsløshed som problem - er der et ”ekstraudbud af arbejdskraft”, bliver det opsuget af sig selv i løbet af 4-6 år, siger Jørgen Goul Andersen.. Derfor blev arbejdsløsheden til sidst en anomali i forhold til det etablerede. Ikke kun en byrde, men en direkte modstander.. Morten Ejrnæs, der er lektor ved Institut for Sociologi og Socialt Arbejde på Aalborg Universitet, fortæller:. - Fra at arbejdsløshed var et vilkår, der kunne ramme os alle sammen - det var derfor man dannede fagforeninger og arbejdsløshedskasser - så er arbejdsløshed blevet en trussel mod velfærden. Det er sådan set helt bagvendt, for velfærd er jo netop for dem, der har behov for hjælp, siger Morten Ejrnæs.. 2012 - lediggang i raskt trav. Vi kunne altid kende en ”. De skulle ikke opfinde ”. Mange blev klogere og lærte langsomt rummet at kende og manøvrere i det. Vide hvor i lokalet konsulenten plejede at stå. Finde papirerne frem. Ansøgninger der var sendt siden sidste møde. De jobs du havde tænkt dig at søge før det næste. Vi, til gengæld, kunne stolt vise dem, hvordan kaffemaskinen fungerede.. Og så var der dimittenderne. ”. Men efter tre, måske fire, måneder så vi dem endeligt snappe efter vejret. Hoppe som korkpropper og forsvinde under overfladen, fordi noget langt nede trak i dem. . Det eneste vi tænkte var ... . vende ryggen, så snart vi fik muligheden for det. For vi brugte jo sjældent ordene selv - arbejdsløs eller a-kasse eller kontanthjælp. Vi brugte ord som projektansættelser - vi havde gang i lidt. Vi var ved at få gang i lidt freelancearbejde. Sådan noget. Men det passede jo ikke, det vidste vi godt. Det var kun sprogligt, vi kunne distancere os fra det fællesskab, vi ikke havde valgt, som vi ikke kunne kontrollere og som kun et tyndt selvopfundet begreb kunne holde os ude af, med bullshit, løgn og latin til familiefesten og gymnasiejubilæet.. Arbejdsløshedsfællesskabsfølelse?. I 2015 foretog firmaet People Test Systems den måske første personlighedsundersøgelse af ledige danskere. Den konkluderede ifølge en artikel i Politiken at; ”. En så dyb sygeliggørelse af en ekstern tilstand får nogle store konsekvenser for den enkelte, og er nærmest umulig at bygge et fællesskab op omkring.. - Når markedet styrer, så vil der med mellemrum opstå kriser og arbejdsløshed, og folk, der har set sig som en del af et arbejdsfællesskab, vil komme til at stå uden for, siger Morten Ejrnæs.. - Der er ikke tvivl om, at arbejdsløsheden ofte skyldes påvirkninger, der opstår uden for det område, de ansatte selv kan beherske eller handle indenfor.. Finanskrisen i 2008 og dens gradvise afslutning var på den måde eksemplarisk i at vise, at markedet ikke er løsningen på arbejdsløshedsproblematikken, mener Morten Ejrnæs. . Danmark har med 4,3 procent en af de laveste ledighedsprocenter i Europa. Det er ikke fordrende for den gruppe.. - Så snart det går bare lidt bedre, har vi en tendens til at individualisere arbejdsløshedsproblemerne, fordi vi bliver tudet ørene fulde med, at der i princippet altid er arbejde at finde, det er bare et spørgsmål om, at tilbyde sin arbejdskraft til det, den nu er værd.. Det er altså den enkelte, der har ansvaret for at løse problemet, og den manglende løsning hænger så sammen med, at individet ikke forholder sig ansvarligt. Arbejdsløse kan ikke fremelske et levedygtigt fællesskab. Dertil er deres fælles situation for forskellig, og dertil er deres individuelle skyld for stærk. Et tunnelsyn der efterlod os alene med vores galskab. . 2013 og hinsidans al fornuft. Så . Hvis de nu slog mig op i databasen ville mit navn blinke. Rødt og hvidt - usolidarisk og . Var jeg på noget tidspunkt klar i hovedet?. Jamen det var just en forlænget weekend - en . Jeg blev ikke vinket ind. Selvfølgeligt gjorde jeg ikke det. Det gjorde jeg jo aldrig - det var det, der var hele problemet.. Ledighedsparanoiaen bankede bare Trollhätta-høj, og var fra da af . For det er jo galskab. Det ene i et snickerbo-snittede mareridt efter det andet. Det er svært at se i situationen, men så klart står det så ikke bagefter? Galskab kan det virke som om, når den nye tids arbejdsmarked dukker frem med nul-timers kontrakter og vikariater. De korte projektansættelsers tid er nu og grænsen mellem klarhed, sikkerhed, usikkerhed og galskab bliver mindre og mindre.. Vi bliver alle sammen arbejdsløse. Knap er globaliseringen med dens spredning af arbejdskraften blevet en realitet, før automatiseringen rammer faggrupper, der før har følt sig sikre. Algoritmer og automatiseringer forventes at overtage flere og flere jobs inden for blandt andet finanssektoren, lægeverdenen og - ja, journalistikken.. De resterende ”menneske-arbejdere” kan blive en del af den ustabile sociale klasse den britiske økonom, Guy Standing, navngav prekariatet. En samling af løsarbejdere og freelancere med en usikker tilknytning til arbejdsmarkedet. Unge på kontrakter uden et minimum antal timer og uden garanti for en fast minimumsindkomst.. Det er de skjulte arbejdsløse. Det kan være dem, der har kortvarig, dårligt lønnet og usikker beskæftigelse og indkomstforhold.. - Prekariseringen kan komme til at ændre billedet af arbejdsløsheden. Det bliver mere almindeligt med kortvarige og usikre ansættelsesperioder, og det kan i krisetider komme til at gælde for endnu større grupper, siger Morten Ejrnæs.. Hermed kunne man gentænke vores forhold til arbejdsløsheden for derved at mindske følelsen af de sociale styrt og for at opveje de personlige konsekvenser oplistet i People Test Systems’ undersøgelse. Men det kommer nok ikke til at ske af sig selv, for prekariseringen betyder endnu mere individualisering og derfor mere personlig skyldfølelse, fortæller Morten Ejrnæs.. - Prekariseringen har tendens til at blokere for både solidaritet og bevidsthed om, at det er strukturelle forhold, der skaber både usikkerhed og arbejdsløshed.. - Man går ud og tager meget lavlønnede jobs og tilbyder sin arbejdskraft gratis, fordi det kan være vejen til en karriere. Det er en evig understregning af, at bare det at finde den svageste tilknytning til arbejdsmarkedet kan være vejen til integration i fællesskabet - vejen til selvforsørgelse.. Grupper af unge der cirkulerer mellem at være i uddannelse, i beskæftigelsesprojekter, er arbejdsløse og selvstændige.. Et miskmask af tilstande, der kræver at blive udredt..