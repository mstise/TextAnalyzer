Absolut flertal til Venstre. JAMMERBUGT: Mogens Gade går frem for andet år i træk, så Venstre nu står med absolut flertal i kommunalbestyrelsen.. - Det er fantastisk flot valgresultat, og det er imponerende, vi har gjort det igen. Det er jeg stolt af! siger Mogens Gade få øjeblikke efter, valgresultatet blev offentliggjort på kultur- og erhvervscentret i Aabybro.. - Vi har haft en fantastisk organisation, vi har haft aktive kandidater, og min familie har støttet mig igennem hele valgkampen, siger han.. Han lover, at trods Venstre i teorien kunne sætte sig på at alle beslutninger fremadrettet i kommunen, håber han på en bred konstituering, ligesom der var i sidste valgperiode.. - Det er baggrunden for kommunens succes. Politisk stabilitet giver økonomisk stabilitet! siger Mogens Gade.. Venstre har indtil nu også haft 14 mandater i kommunalbestyrelsen. I starten af sidste valgperiode skiftede Søren Brink parti fra Konservative til Venstre, men Venstre har så nu officielt vundet over halvdelen af mandaterne i Jammerbugt Kommune.. T og K vækkede bjørnen. Trods et resultat han ikke kunne drømme om før valgkampen gik i gang, siger Mogens Gade, at det var en hård valgkamp.. - Midtergruppen gik hårdt  til os, siger han og referer især til Borgerlisten og Konservative. . - Jeg synes, Venstre var ret pressede i løbet af valgkampen. . - Men de pressede os til at yde alt, hvad vi kunne, siger den nykårede borgmester og tilføjer, at han også føler, at de til tider gik over stregen. . - Men så fik jeg mulighed for at reagere, og så kunne man opleve, at bjørnen ikke var faldet helt hen, siger Mogens Gade og griner.. - Og det har jeg ikke taget skade af.. Mogens Gade ønskede ikke at udpege en 1. og 2. viceborgmester endnu, men han siger, at det ikke er gået hans næse forbi, at DF har bakket loyalt op under hele valgkampen.. - Men jeg taler også med Jens Christian Golding (S). Han kunne måske godt ende med en formandspost i et udvalg. . - Mogens er bykongen. - Det er ikke et mål for mig, at vi står med 14 mand og styrer det hele. Vi har bygget Jammerbugt på et bredt politisk samarbejde, og det gør . vi også i morgen siger Mogens Gade.. Socialdemokratiets borgmesterkandidat, Jens Christian Golding, kan glæde sig over et ekstra mandat, men da Enhedslisten samtidig mistede deres ene mandat, står rød bloks indflydelse uændret i skyggen af den blå.. - Mogens (Gade, red.) sidder på magten endnu en gang, siger Jens Christian Golding.. - Mogens er bykongen her omkring, og sådan er det. Vi får et hæderligt valg, og det er vi tilfredse med, og nu skal vi ind og sørge for, at dem, der har stemt på os, bliver hørt i kommunalbestyrelsen, siger han.. Ligesom Enhedslisten mister også Konservative deres mandat, som Søren Brink vandt ved sidste valg. Han hoppede dog en måned inde i valgperioden over til Venstre.. Tilbage står nu forhandlingerne om de forskellige udvalgsposter samt valget af 1. og 2. viceborgmester. Partierne regner med, det kan tage langt ud på natten og måske de følgende dage..