Buddhist med næse for politik og folkedyb. ¤ Erik Meier Carlsen, journalist, titdligere chefredaktør og cand. mag. i historie, fylder torsdag 70 år.. Han har været omkring på landets medier, Erik Meier Carlsen.. Information, Det Fri Aktuelt, Børsens Nyhedsmagasin for at nævne nogle af dem.. Han har været chefredaktør på BT.. Og han har skrevet bøger, mange af dem. ”Plads for dem alle”, ”De overflødiges oprør”, ”Schlüters epoke” og ”Dødebogen” hedder et udpluk.. Han er ind imellem også blevet cand.mag. i religionshistorie. . Det er mange ting, men han har også brugt noget tid på det. . For 19. oktober fylder journalisten Erik Meier Carlsen 70 år.. Han er kendt af mange som politisk kommentator, og han er nok en af de få danske kommentatorer - hvis ikke den eneste - der er buddhist.. Det har han været siden begyndelsen af 1970’erne, og flere af hans bøger handler om buddhisme.. Men politik har været hans professionelle passion, og han blev kendt for at være specielt skarp på social- demokraterne. . Han har en fortid som politisk redaktør på Det Fri Aktuelt, der var ejet af LO.. Senere er han også blevet brugt som kommentator, når det gælder Dansk Folkeparti og Danmarks problemer med indvandrere,  specielt muslimer.. Erik Meier Carlsens bog ”De overflødiges oprør” handler om Dansk Folkeparti og udlændingepolitik. . I bogen argumenterer han for, at Danmark skal tage bekymringen for globalisering og indvandring alvorligt.. Denne bog er fra år 2000, og den blev dengang udsat for hård kritik. Den kostede ham også venner, fortalte han i 2015 i et interview med Politiken.. - Jeg har været igennem en periode, hvor jeg har mistet rigtig mange venner, og jeg er svinet til. I den privilegerede internationalt orienterede elite mente man, at de, der stemte på Dansk Folkeparti, var pin- ige, enfoldige og helst skulle ties ihjel.. I interviewet røbede han i øvrigt, at han aldrig selv har stemt på Dansk Folkeparti.. - Siden jeg fik mit første barn i 1976, har jeg stemt på Socialdemokratiet.. /ritzau/.