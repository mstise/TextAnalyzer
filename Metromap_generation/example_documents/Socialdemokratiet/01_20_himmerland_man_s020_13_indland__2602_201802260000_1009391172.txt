Løkkes ghettoudspil skal trodse historien. INDLAND: Det skal være slut med lappeløsninger på årtiers fejlslagen politik, det skal være slut med parallelsamfund, og ghettoerne skal afvikles helt.. Budskabet var ikke til at tage fejl af, da statsminister Lars Løkke Rasmussen (V) tonede frem på tv-skærmen og leverede sin nytårstale.. I denne uge ventes regeringen så at komme med sit ghettoudspil. Kortene har regeringen holdt tæt til kroppen, men flere tiltag har været fremme i medierne - dog uden at blive bekræftet.. Og en række af de øvrige partier har budt ind med egne tiltag i forhold til at løse problemerne i ghettoerne. . Det er ikke første gang, at en regering kommer med et ghettoudspil. VLAK-regeringens bliver nummer seks siden 1994.. Her er nogle af de tiltag, som udspillet ifølge flere medier indeholder: . Det skal være muligt at lukke institutioner. Personer, som begår kriminalitet i ghettoområder, skal fratages sociale ydelser, og så skal det i perioder være muligt at skærpe straffene for visse kriminalitetsformer i specifikke områder, hvor der er meget kriminalitet.. Ifølge Kristeligt Dagblad har offentliggørelsen af udspillet trukket ud på grund af juridiske udfordringer. Det handler især om, at det er svært at målrette lovgivningen til bestemte områder.. Af udspillet fremgår det ifølge avisen, at ”initiativer skal som udgangspunkt målrettes (geografisk)”. . Faktisk skulle regeringen angiveligt allerede have været klar med udspillet før nytår, inden juraen kom i vejen.. Dansk Folkeparti - regeringens støtteparti - ser positivt på, at tiltagene målrettes lokale forhold. Partiet er i øvrigt selv kommet med syv ghettoforslag.. Udgangsforbud efter kl.20. Står det til DF, kommer man blandt andet ghettoproblemerne til livs ved at indføre udgangsforbud for børn under 18 år efter klokken 20.. Netop det forslag er blevet mødt med heftig kritik fra regeringspartiet Liberal Alliance.. - Udgangsforbud for unge efter klokken 20...Er vi i Danmark, skrev kulturminister Mette Bock (LA) for eksempel på Facebook.. Og LA-kollegaen Joachim B. Olsen skrev ”Det er sgu for langt ude!” på Facebook.. Socialdemokratiet og SF er kommet med et fælles udspil med otte tiltag. . Blandt andet foreslår partierne at skærpe bopælskravet, så flygtninge på offentlig forsørgelse først efter fem år får ret til at flytte til en anden kommune, end den de er blevet anvist.. Partierne foreslår desuden et stop for genopdragelsesrejser for børn. Sammen med DF er S og SF kommet med et beslutningsforslag om netop det. Sammen har de tre partier et flertal i Folketinget.. Udlændinge- og integrationsminister Inger Støjberg (V) har netop luftet, at regeringen vil sætte en stopper for genopdragelsesrejser.. - Det fortæller os, at de forældre ikke vil Danmark for sig selv eller deres børn. Men det valg skal man ikke have lov til at træffe på sine børns vegne, har Støjberg sagt om genopdragelsesrejser.. S og SF vil også indføre en tvungen fordeling af elever med anden etnisk baggrund end dansk på gymnasier samt tvungen uddannelse for hjemmegående indvandrerkvinder og automatisk opskrivning af børn i vuggestuer..