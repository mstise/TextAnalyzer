Kastrup: De stemmer på Egholm. AALBORG: Alle de socialdemokratiske byrådsmedlemmer stemmer for en vestlig forbindelse, hvis det kommer til en ny afstemning i Aalborg Byråd.. Det gav borgmester Thomas Kastrup-Larsen (S) udtryk for, da der torsdag aften var valgtræf i Aalborg Kongres & Kultur Center. . Det har siden skabt en heftig debat på de sociale medier om topstyring og en henvisning til, at de socialdemokratiske byrådsmedlemmer ellers stod frit i 2011, da der dengang blev stemt om linjeføringen. . NORDJYSKE Medier har spurgt borgmesteren, hvad han mener. . Det står i valgprogram. - Jeg tog bare udgangspunkt i det, der stod i Socialdemokratiets valgprogram for den kommende byrådsperiode, hvor der står, at vi går ind for en tredje Limfjordsforbindelse, som går ind over Egholm eller en vestlig linjeføring, siger Thomas Kastrup-Larsen (S).. Han afviser, at der er tale om topstyring.. - Det har intet med topstyring at gøre, for jeg tager bare udgangspunkt i det, som står i det socialdemokratiske valgprogram, som er vedtaget på det socialdemokratiske repræsentantskabsmøde, og så vidt jeg husker, så var alle kandidater også til stede der. . Kandidater forpligtet. 
          . - Jamen altså, vi går til valg på et valgprogram, og det går vi ud for at gennemføre, og Socialdemokratiet vil arbejde for, at vi skal have en tredje Limfjordsforbindelse som en vestlig linjeføring. Det står i vores valgprogram, og det er det, som kandidaterne er forpligtet af, når de stiller op. . Der er flere, der tidligere har givet udtryk for, at de hellere vil have en østlig forbindelse. Kan de så gøre det?. - Jamen, altså vi som socialdemokrater går ind for en vestlig linjeføring, og det er det, som hele kandidatholdets valgprogram forpligter dem på. Selvfølgelig er det klart, at når vi melder det ud som parti, så er det det, vi arbejder efter. . - Så du forventer, at det gør de?. - Jeg har en klar forventning om, at vi gør det, som står i vores valgprogram. Det vil jeg i hvert fald selv gøre, og det er jeg helt sikker på, at det vil hele det socialdemokratiske valghold også gøre. . Ved afstemningen i 2011 var S-kandidaterne ellers stillet frit, og her stemte Thomas Kastrup-Larsen selv for en østlig linjeføring.. Uenighedskultur i 2011. - Der havde vi jo en uenighedskultur i forhold til det, det var helt fair, siger borgmesteren, der peger på, at byrådet i 2011 tog beslutningen om Egholm-linjen, ligesom staten også har  gjort, siger Thomas Kastrup-Larsen.. Borgmesteren siger i øvrigt flere gange, at han mener, at der tale om ”en hypotetisk diskussion”, når det gælder en afstemning.. Ingen afstemning. - Jeg synes ikke, at den skal til afstemning igen. Staten har jo sagt, hvor den skal ligge henne, så det, som det handler om, er at få skaffet pengene. Jeg synes, at der er nogen, der ønsker at få skabt en stor debat om noget, der sådan set er afgjort, siger Thomas Kastrup-Larsen. . Radikale Venstre har dog bebudet, at de i næste byrådsperiode vil stille et forslag om en ny afstemning om linjeføringen, men det tror borgmesteren ikke på, at der vil være flertal for. Han mener, at en afstemning vil være decideret skadelig for landsdelen. . Kandidat holder fast. Byrådskandidat og tidligere byrådsmedlem Arne B. Schade har dog ikke tænkt sig at ændre på holdningen. Han har nemlig ført valgkamp på at droppe alle tanker om en tredje Limfjordsforbindelse over Egholm, således skriver han på hjemmesiden og valgmateriale, at ”Alt er vand ved siden af Egholm - skal vi ikke lade det blive ved det. Det er mit slogan i kampen for at droppe alle tanker om en 3. Limfjordsforbindelse igennem Vestbyen og over Egholm”.. Da byrådet stemte om sagen i 2011, stemte han da heller ikke for en Egholm-forbindelse. . - Siden har jeg været med i de her borgerbevægelser imod det og også kørt valgkamp på at være imod det, så det vil jeg stadig være, hvis jeg skulle blive valgt, så går jeg da imod en Egholm-forbindelse, det er soleklart, siger Arne B. Schade.. Han har ikke tænkt sig at ændre på noget.. - Det er den historie, som jeg har, og det ved de jo godt, siger Arne B. Schade. .