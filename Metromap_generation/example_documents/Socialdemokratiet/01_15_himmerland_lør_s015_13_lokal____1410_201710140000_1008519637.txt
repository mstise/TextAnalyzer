Tvist om friplejehjem. NØRAGER: Skal et udkast til tillæg nr. 3 til Kommuneplan 2017 og lokalplan nr. 314 for et areal på cirke 1,5 ha i Nørager by godkendes til fremlæggelse som planforslag i en fire ugers høring.. Dette spørgsmål var ikke alle i byrådet enige om selv om lokalplanen skal give mulighed for at opføre et friplejehjem, hvor det gamle nu snart forhenværende kommunekontor ligger i Nørager.. Morten Lem ønskede som formand for teknik- og miljøudvalget ikke at godkende udkastet til kommuneplantillæg og lokalplan, fordi der mangler tilkendegivelse fra en eventuel køber af den kommunale grund. . - I øjeblikket arbejder forvaltningen derfor jo reelt i blinde, derfor ønsker jeg først en tilkendegivelse før der arbejdes videre med sagen, argumenterede han. . Allan Busk (Å) var efter information fra kilder i projektet overbevist om at planerne om at etablere et friplejehjem i Nørager vil blive realiseret.. - Så derfor skal vi ikke forsinke processen, men i stedet af hensyn til både beboere på Nørager Ældrecenter, deres pårørende og de ansatte, der i øjeblikket er usikre på fremtiden, nu få planerne ud i høring uanset at et friplejehjem ikke ligefrem er det vi ønsker allermest i Den Sociale Fællesliste. Men vi kan ikke forhindre politisk at det bliver etableret, og i Nørager er der også stor opbakning til et friplejehjem, erklærede han.. Ved afstemningen om hvor vidt udkast til tillæg 3 til Kommuneplan 2017 og lokalplan nr. 314 stemte 18 for nu at sende det ud i fire ugers høring som planforslag, mens fem i skikkelse af Socialdemokratiet, Enhedslisten og SF stemte imod.. Jeppe Ugilt (V) og Michael Portefee (B) deltog ikke i byrådsmødet..