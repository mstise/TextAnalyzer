Fast gåtur på ni kilometer. FREDERIKSHAVN: Da Tina Nymann var yngre, kæmpede hun ofte med lavt selvværd.. Rejsen har været lang, men nu er hun for længst fundet sig selv og er for længst kommet over på den anden side - senest med adgangsbilletten til byrådet i Frederikshavn Kommune (for Socialdemokratiet). . Hun befinder sig fint med at være alenemor for sine to drenge (det har givet hår på brystet, som hun siger), og når børnene er hos deres far, går hun hver dag - og i al slags vejr - en tur på ni kilometer for at rense hoved og sind. . Mange udfordringer. For dagligdagen byder på mange udfordringer, når man er fællestillidsmand i Frederikshavn Kommune for 350 ansatte under BUPL. . Hun valgte at stille op til byrådet, dels fordi hun blev opfordret, dels fordi hun har en holdning til tingene, og fordi hun har en politisk interesse.  . Udover at have fået plads i socialudvalget skal hun nok lige vænne sig til plan- og miljøudvalget, som har ry for at rumme mange balladesager. . - Ja, det har jeg godt hørt. Men det må vi da lave om på, siger Tina Nymann ganske typisk. . Vant til dialog. - Jeg er vant til at forhandle, og jeg er vant til dialog, og det er vigtigt, at parterne ikke blot sætter sig i sandkassen med den røde skovl, hvis du forstår, hvad jeg mener. Man skal turde sige sin mening, men det skal siges med respekt, siger Tina Nymann, der har boet i Frederikshavn hele sit liv - lige med undtagelse af de ni måneder, hvor hun var i huset på Fyn. .