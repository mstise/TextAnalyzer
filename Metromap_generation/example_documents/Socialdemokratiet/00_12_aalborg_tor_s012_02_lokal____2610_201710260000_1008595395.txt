Grænsen for trafik til og fra  Akafa er nået . SVENSTRUP: Belastningen af lastbiler fra Arlas fabrik Akafa i Svenstrup er med 200 daglige kørsler til og fra er rigelig. En ny lokalplan, der indebærer udvidelse af fabrik og fordobling af antallet af  kørsler, er uholdbar.. Det var det entydige signal fra striben af byrådskandidater, der i Højvangshallen i Svenstrup havde chancen for at fortælle borgerne i Svenstrup og Godthåb, hvad de vil gøre for deres by, hvis de får et sæde i byrådet.. Blandt kandidaterne var der dog divergerende syn på virksomhedens fremtid.. Konservative Morten Thiesen talte klart for en løsning, der tillader Arla at investere i udvikling af virksomheden i Svenstrup.. - Det er dejligt, når virksomheder vil investere, og vi skal ikke sende arbejdspladser et andet sted hen og tro, de fortsat investerer i kommunen. Vi skal passe på vores erhvervsliv, men det må ikke ødelægge byens udvikling, sagde Thiesen, der mente, at det må være muligt at lave en intelligent løsning uden tabere.. Anne-Dorrit Harris, Alternativet, foretrak Akafa placeret et andet sted, eventuelt uden for Svenstrup eller i Østhavnen. Det nuværende fabriksareal kunne så bruges til kulturformål.. Nødig af med arbejdspladser. Bjarne Sørensen, Socialdemokratiet, så nødigt de mange arbejdspladser forsvinde.. - Min drøm kunne være, at den flyttede ud af byen.. - Hvis Arla siger nej, spurgte mødets leder Per Jensen.. - Så skal vi finde ud af det med trafikken, lød svaret.. Nuværende byrådsmedlem for SF Jens Toft-Nielsen, mente, der må findes en model, hvor Akafa og arbejdspladserne bliver uden en udvidelse af erhvervsområdet.. - Jeg vil nødig miste arbejdspladserne til en anden kommune, hvilket sker, hvis vi farer for hårdt frem, sagde SF’eren, der mente, at gode løsninger kunne være flytning af fabrikken til Østhavnen eller en rørledning til transport af mælken gennem Svenstrup.. Venstres Kristian Andersen foreslog, at processen i forhold til Arlas fremtidsplaner blev startet forfra.. - Vi skal finde ud af, om Arla er interesseret i at flytte til havnen. Lad os komme på banen i stedet for at lade noget, der tilfældigvis ligger et gammelt byområde, udvikle sig lige op ad en skole, hvor det ikke hører hjemme, sagde Kristian Andersen, der dog heller ikke var interesseret i at lukke arbejdspladser.. Enhedslistens Anna Aaen gjorde var klar i mælet.. - Vi stemmer nej til ekstra lastbiler, øget støj og møg og forringelse af sikkerheden på skoleveje, sagde hun.. Carsten Munk, Nye Borgerlige, havde svært ved at se et udvidet Akafa.. - Men nu ligger Akafa, hvor fabrikken gør. Så må man forhandle om, hvad der lader sig gøre.. Kristoffer Storm, byrådsmedlem for DF, fastslog, at han efter at have oplevet det nuværende støjniveau ikke kan stemme for et forslag, der vil betyde flere lastbiler.. - Vi kan ikke acceptere en udvidelse, der betyder mere dieselos i hovedet på vores børn. Der må findes en mere intelligent løsning, en rørledning til mælken eller en anden placering af Akafa.. Mikki Klokkedal, Liberal Alliance, mente, at man fra kommunens side skulle præ. sentere Arla for følgende muligheder: Hvis I vil være i Svenstrup, bliver det sådan her, men vi kan også tilbyde jer at være på havnen eller syd for Svenstrup. Ellers må I finde en anden løsning, sagde Klokkedal, der ikke ønskede at presse en virksomhed ud.. - Men deres tilstedeværelse må heller ikke være på bekostning af borgerne.. Vis planlægning og mod. Tilhører Finn Christensen, nabo til Akafa, fandt, at politikerne får svært ved at ændre tingenes gang, idet han henviste til, at virksomheden angiveligt har indledt etablering af en pakkelinje til 100 mio. kr.. - Det kan ikke tolkes anderledes, end at Akafa bliver.. Jan Madsen, formand for bestyrelsen for Svenstrup Skole, efterlyste planlægning og politisk mod.. - Vi har en by, der vokser helt vildt. Hvis jeg skulle planlægge og stod med en fabrik og en masse flere lastbiler midt ind i sådan en by, måtte jeg sige, at det ikke rigtigt dur, sagde Jan Madsen, der samtidig lod forstå, at den nuværende belastning er rigelig, idet han opfordrede politikerne til at få kigget på, hvorvidt den eksisterende trafik overholder støj og forureningsregler.. - Jeres opgave som politikere er at lave en planlægning for byens borgere, så de bosætter sig her i stedet for Støvring..