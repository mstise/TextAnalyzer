Syv fra Thy og Mors. NORDJYLLAND: Thy og Mors fortsætter traditionen med at sikre en talstærk repræsentation i regionsrådet ved at stemme lokalt.. Syv af de 41 medlemmer, som fra nytår udgør regionsrådet, kommer fra regionens vestligste del: Socialdemokratiet fik ny valgt Lauge Larsen, Morsø, og Hanne Korsgaard, Thisted, mens Bente Bang, Agger, genvalgtes. Hos Venstre nyvalgtes med et meget højt personligt stemmetal Lina Hundebøll Jespersen, Thisted (som veteranen Svend Heiselberg har anbefalet som sin ”arvtager”), mens Peter TherKildsen, Morsø, og Erik Harbo Larsen, Thisted, genvalgtes.. Endelig blev Tage Leegaard fra Snedsted nyvalgt for Konservative.. Til gengæld må Mors vinke farvel til en mangeårig Venstre-repræsentant, Gunhild Olesen Møller, V. Assels, der ikke opnåede genvalg til regionsrådet. Heller ikke Peter Sørensen (DF) fra . Vestervig havde held til at sikre sig en ny periode. .