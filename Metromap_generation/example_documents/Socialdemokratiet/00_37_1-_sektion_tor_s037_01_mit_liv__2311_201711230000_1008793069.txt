Næsten fuld opbakning . NORDJYLLAND: Måske bliver den nuværende regionsrådsformand Ulla Astman (S) genvalgt til en ny periode som formand for regionsrådet med opbakning fra alle 41 medlemmer. Eneste parti, der er uklarhed om, er Dansk Folkeparti, der ligesom i 2013 kom ind med fire mandater.. Partiet blev i aftes tilbudt at tilslutte sig den brede aftale.. - Og det har vi ikke endnu svaret på. Det er noget, vi må tænke over, siger Dansk Folkepartis spidskandidat, Ib Madsen.. Samme betænkningstid behøvede de konservative ikke. Her sagde partiets gruppeformand, Per Larsen, straks ja til at indgå i den brede konstituering.. Søger indflydelse. - Vi tager den indflydelse, vi kan få. Jeg havde håbet på fire-fem mandater. Det blev fire, og det var måske også, hvad vi realistisk kunne regne med, siger Per Larsen. . For fire år siden fik De Konservative tre regionsrådsmedlemmer, men siden har Kirsten Moesgaard forladt partiet.. Hverken De konservative eller Dansk Folkeparti var onsdag inddraget i de indledende konstitueringsdrøftelser. Her blev der på valgaftenen gisnet om, hvorvidt Dansk Folkeparti kunne få en central rolle.. - Vi opnåede som i 2013 fire mandater, og man kan sige, at vi har genvundet det mandat, som vi tabte, da Vivi Jensen valgte at forlade Dansk Folkeparti. Så jeg kan ikke være skuffet over resultatet, siger Ib Madsen.. Den brede konstituering betyder, at Venstre får posten som første næstformand. Det bliver partiets spidskandidat, Lone Sondrup, der får den post.. Ved valget gik Venstre tilbage fra 12 til 11 pladser, mens Socialdemokratiet gik frem fra 16 til 18 pladser.. Vigtig post til SF. - Jeg er godt tilfreds med aftalen, som, jeg håber, kan give et godt samarbejde. Ud over næstformandsposten får Venstre fire pladser i regionsrådets forretningsudvalg, men vi får to formandsposter i udvalg, siger Lone Sondrup.. Hidtil har posten som anden næstformand været besat af den radikale Ninni Lodahl Gjessing, der ikke genopstillede, og i de næste fire år må De Radikale nøjes med en plads i regionsrådets forretningsudvalg.. - SF har været en god samarbejdspartner og gav inden valget sin støtte til mig som regionsrådsformand. Det er ærgerligt, at partiet er gået tilbage, men vi vil gerne påskønne det gode samarbejde, siger regionsrådsformand Ulla Astman.. - Jeg er glad for, at det gode samarbejde bliver påskønnet. Anden næstformandsposten vil formentlig give øget indsigt i nogle ting, men arbejdsopgaven i regionsrådet bliver større end hidtil, hvor vi har været to SF´ere i regionsrådet, siger Lene Linnemann.. Enhedslisten opnåede ligesom ved forrige valg to pladser i regionsrådet, men det er uklart, om partiet får en af de 15 pladser i forretningsudvalget. Derimod ligger det fast, at Det Radikale Venstre vil få et medlem af forretningsudvalget..