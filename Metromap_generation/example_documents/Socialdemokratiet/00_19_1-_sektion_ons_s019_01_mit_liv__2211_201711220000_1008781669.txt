Borgmester bliver   siddende. BRØNDERSLEV/DRONNINGLUND: Mikael Klitgaard (V) fortsætter som borgmester i Brønderslev Kommune. Det kunne han annoncere i Brønderslev Hallen i aftes, og det var med støtte fra DF, De Konservative og Borgerlisten, der hver fik to mandater.. Selv fik Venstre 10 mandater, hvor de nu har 11.. - Det er selvfølgelig kedeligt, at Venstre er gået tilbage, men til gengæld er Dansk Folkeparti fordoblet, siger borgmester Mikael Klitgaard, der mener, at det med 34 procent af stemmerne til Venstre er helt godt.. Om tilbagegangen for Venstre siger han:. - De landspolitiske vinde har ikke altid blæst i vores retning, og det kan godt smitte af.. Steen Søgaard Pedersen fra Borgerlisten fortæller, at listen bakker op om Mikael Klitgaard.. - Men betingelsen var en blå sejr, tilføjer han.. S ser sig selv som vinder. Socialdemokratiet gik to mandater frem fra ni til nu elleve mandater. Men det fik de altså ingen borgmesterpost ud af.. - Vi er selvfølgelig godt tilfredse med vores eget resultat, og det er klart, at det er os, der er valgets sejrherrer med et plus på to mandater. Det betragter vi selvfølgelig som en tillidserklæring fra vælgerne, sagde spidskandidat Arne M. Jensen.. - Så kan Mikael godt smykke sig med borgmesterkæden, men han har tabt et mandat.. Arne M. Jensen ærgrer sig over, at SF og Enhedslisten, der i dag har hver en plads i byrådet, ikke kom ind.. - De har været med til at sætte en dagsorden, så vi er blevet beskyldt for at føre en rød politik i Brønderslev Kommune, fordi vi har været . i stand til at presse dem. Og det agter vi at blive ved med, sagde han.. De rødeste røg ud. Både SF og Enhedslisten har mistet deres plads i byrådet, og dermed bliver byrådet i Brønderslev uden de rødeste islæt de kommende fire år.. - Alternativet kom på tværs. Det er min analyse, siger en slukøret Ole Bruun (EL), der oprindeligt blev valgt ind for Socialdemokraterne, men forud for valget i 2013 skiftede til Enhedslisten.. - Det er træls. Jeg kommer til at savne det, sukker Ole Bruun.. - Sur røv, tilføjer Runa Friis Hansen, der ligeledes stillede op for Enhedslisten.. - Måske har det også noget at gøre med vores valgforbund. Næste gang skal vi nok overveje, hvem vi går i valgforbund med, mener hun.. Enhedslisten havde indgået valgforbund med S, SF og Alternativet.. Kun Socialdemokratiet fra den røde side er med i byrådet de næste fire år - i opposition til et stærkt, borgerligt flertal.. - Vi havde ikke regnet med at gå frem, men vi havde regnet med at beholde vores mandat, og vi har kæmpet for det, så det er træls. Men vi er stolte af den afdeling, vi har fået op at stå i løbet af ganske få uger, og vi regner med at få det sjovt sammen de næste fire år. Og jeg er helt sikkert klar til at stille op igen til den tid, siger Runa Friis Hansen.. Mikael Klitgaard synes, at han har et godt hold. Han lægger op til et bredt samarbejde i byrådet, som tilfældet har været de foregående år.. Allerede i aftes indkaldte Mikael Klitgaard de andre partier til en drøftelse, der fortsætter i dag.. Gitte Krogh (V), der i dag er udvalgsformand, røg ud..