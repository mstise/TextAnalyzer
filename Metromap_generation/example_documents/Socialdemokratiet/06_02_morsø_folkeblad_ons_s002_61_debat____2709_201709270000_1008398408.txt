S ude efter friskolerne - igen. FRISKOLER: Socialdemokratiet er endnu engang ude med riven i forhold til friskolerne. Mette Frederiksen har forklaret, at socialdemokratiet ønsker at nedsætte tilskuddet til friskolerne fra de nuværende 75 pct. til 71 pct. af hvad en folkeskoleelev i gennemsnit koster. (koblingsprocenten). . Mange folkeskoler er gennem en årrække blev nedlagt, især i landdistrikterne. Årsagerne har været forskellige. Nogle med baggrund i få elever, andre med baggrund i politikeres håbløse opfattelse af, at centralisering er løsning på fremtidens udfordringer.. I stedet for at foreslå en nedsættelse af tilskuddet synes jeg, der er grund til at takke de frivillige og engagerede forældre/borgere, der har medvirket til at oprette friskoler i landdistrikterne, når folkeskolen lukker.. Et skoletilbud i lokalområdet betyder voldsomt meget for bl.a. de familier, der har valgt en fremtid i yderområderne. Et skoletilbud, der også er til stor glæde og gavn for børnene, der ikke behøver at bruge megen tid på transport til en folkeskole, der ligger langt væk.. I forslag til finanslov 2018 har regeringen foreslået at hæve tilskuddet til friskolerne fra 75 pct. til 76 pct. Denne procentforøgelse kaldes også for den sociale koblingsprocent, idet det er hensigten, at forøgelsen skal målrettes til undervisning af børn med særlige behov.. Jeg håber det lykkes af få dette forslag gennemført.. Sluttelig glæder jeg mig over, at den samlede kommunalbestyrelse i forbindelse med budgetforliget blev enig om at kompensere dele af friskolernes udgifter til tidlig SFO. Det viser, at lokalt er der stor opbakning til friskolernes betydning for lokalsamfundene..