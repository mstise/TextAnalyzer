S-profil: Pressen hyler. INDLAND: Ifølge Socialdemokratiets gruppeformand, Henrik Sass Larsen, hyler pressen uniformt som "stukne grise", når den reagerer på kritik.. - Rundt om reageres der med høj aggressivitet og raseri over mine konstateringer. Uniformt hyler pressen som stukne grise, skriver han i en kommentar på Berlingskes hjemmeside.. Det sker som en reaktion på avisens leder 17. januar og generel kritik fra flere fronter af hans budskab om politisk journalistik. Han mener, at "den klassiske politiske reportage stort set er udgået af det journalistiske repertoire og er blevet erstattet af kommentage og stadig mere konfrontatorisk journalistik"./ritzau/.