Forslag: 15-20 kroner for at komme over fjorden . AALBORG: Hvis beslutningen om en 3. Limfjordsforbindelse skal bringes ud af sit dødvande, skal der indføres brugerbetaling. Det vil kunne få skred i sagen.. Det mener det nordjyske folketingsmedlem Preben Bang Henriksen (V), som mener, at det må være slut med at trykke flere farvestrålende brochurer og flotte taler - nu er der brug for handling. . - Jeg ønsker primært en statsbetalt forbindelse, men jeg ser dog hverken hos regeringen eller hos Socialdemokratiet planer og økonomi for det, og før det har været igennem hele papirmøllen og byggetiden regnes med, kan der hurtigt gå 7-8 år, og vi kan altså ikke vente længere, siger Venstres retsordfører.. Når Venstre-politikeren fremsætter forslaget - som han har gjort tidligere - skyldes det nye tal, der der viser, at det vil koste det danske samfund 900 millioner kroner at udsætte byggeriet af en 3. Limfjordsforbindelse fra 2022 til 2032. Det har transportordfører Rasmus Prehn (S) fået oplyst af transportminister Ole Birk Olesen (LA).. Rasmus Prehn mener, at det er endnu et argument for at få sat gang i beslutningen om finansiering af en 3. Limfjordsforbindelse. De andre tungtvejende argumenter er, at kapaciteten i tunnelen og på Limfjordsbroen er opbrugt, og at Limfjordstunnelens konstruktion har en begrænset levetid på cirka 30 år.. Tror ikke på eksperterne. Det er Preben Bang Henriksen helt enig i. Men han vil se handling nu og bider mærke i, partifælle og finansminister Kristian Jensen har udtalt, at det vil fremme sagen med en vis egenbetaling - ligesom det nu kommer til at ske med en ny bro i Frederikssund.. - Den mulighed har vi ikke tid til at lade gå fra os, og derfor går jeg ind for en delvis gebyrbetalt forbindelse, hvor 15-20 kroner per tur over Limfjorden lyder rimeligt. Om end det bestemt ikke er med glæde, når stort set al anden infrastruktur i Danmark er gratis, siger Preben Bang Henriksen.. Eksperter peger på, at brugerbetaling har en slagside. Trafikken søger hen, hvor det er gratis at køre. Det vil for Aalborgs vedkommende betyde, at trafikken klumper sig sammen på Limfjordsbroen og i Limfjordstunnelen, hvor kapaciteten allerede nu er udnyttet til fulde.. - Jeg kender godt argumentet, men jeg nu ikke så meget på det. Hvis folk oplever at sidde i kø, vil de være villige til at betale 15-20 kroner for at køre over den ny forbindelse, mener Preben Bang Henriksen.. Prehn op af skyttegraven. Som udgangspunkt er det ifølge Rasmus Prehn en statslig opgave at finansiere en ny forbindelse over fjorden, men han er ikke afvisende over for diskutere brugerbetaling i en eller anden form.. - Det er op til regeringen. Kommer den med et udspil, er det her så vigtig en sag for Nordjylland, at vi ikke på forhånd skal grave os ned i en skyttegrav, siger ordføreren, der bor i Hasseris, men har skiftet skiftet valgkreds fra Aalborg Vest til Hjørring.. Han vil ikke sætte beløb på en rimelig takst for brugerbetaling, men tilføjer, at Preben Bang Henriksens bud på 15-20 kroner ”nok rammer meget godt”. . For Prehn er det helt afgørende, at brugerbetaling ikke kun kommer til at gælde i Aalborg (og Frederikssund). Det skal også gælde fra andre fremtidige større vejanlæg, som staten bygger. . - Regeringen har lige valgt at sætte priserne ned på Storebæltsforbindelsen med 25 procent og endnu mere for pendlerne - samt at anlægge et nyt spor på den fynske motorvej - og det får de helt gratis. Skal vi så sige, at det er helt i orden, at vi skal betale for en fjordforbindelse i Nordjylland. Det kan jeg virkelige ikke se er rimeligt, men hvis man laver en landsdækkende ordning, kan vi diskutere det.. Venstre: Noget for noget. Venstre i Nordjylland overraskede under kommunalvalgkampen i november med en udmelding om, at partiet var klar til at bakke om om brugerbetaling for en 3. Limfjordsforbindelse. . Det blev mødt med skarp kritik, og der opstod tvivl om partiets holdning. Var man for eller imod?. Jan Nymark Thaysen, der er ny gruppeformand for Venstre i Aalborg byråd, erkender, at det var signalforvirring, men han slår fast, at Venstres byrådsgruppe går ind for brugerbetaling på en 3. Limfjordsforbindelse. Hvis det også kommer til at gælde andre fremtidige anlægsprojekter med staten som bygherre.. - Som nordjyde går jeg ind for ”noget for noget”, og det værste scenarie for mig er, hvis Frank Jensen (overborgmester i København, red.) laver en havnetunnel, og staten så giver ham alle pengene, mens vi skal betale for at køre på en ny fjordforbindelse. Så vil vi godt nok føle os snydt. Skal brugerbetaling ind i billedet, skal det være fordi, det er retningen fremover for større infrastruktur-projekter i landet, siger Jan Nymark Thaysen, som dermed lægger sig på linje med Rasmus Prehn.. Lobbyarbejdet skal øges . Aalborgs borgmester Thomas Kastrup-Larsen (S) har ved indgangen til den ny byrådsperiode varslet et forstærket lobbyarbejde for en 3. Limfjordsforbindelse.. - Det samfundsøkonomiske tab på 900 mio. kr. ved at vente i 10 år er blot endnu et argument for en løsning nu. Argumentet skal lægges oven på alle de andre argumenter, som tilsammen summer op til, at vi har ganske stærke argumenter på hånden, siger Kastrup-Larsen.. Borgmesteren mener, at de nordjyske politikere - på tværs af partierne - skal stå endnu tættere sammen i lobbyarbejdet på Christiansborg.. - Vi skal slide noget mere på skosålerne for at holde møder med politikerne, så de hele tiden bliver mindet om vores sag, men det er også vigtigt at påvirke centrale embedsmænd. Det så vi, da vi fra Aalborgs side i sin tid skulle tale vores sag for en . letbane.. Transportminister Ole Birk Olesen (LA) bekræfter over for NORDJYSKE Medier, at den nordjyske udfordring har hans opmærksomhed. Men så heller ikke mere.. Minister venter på at få råd. - Jeg mener, at en 3. Limfjordsforbindelse er et vigtigt projekt, og derfor har jeg det med på listen over projekter, som regeringen skal se nærmere på, når der kan findes midler til det. Som med andre infrastrukturprojekter med god samfundsøkonomisk forrentning, så går samfundet glip af en gevinst, når de ikke realiseres eller forsinkes. Derfor ønsker regeringen at prioritere netop gode vejprojekter, som 3. Limfjordsforbindelse, efterhånden som midlerne tilvejebringes, og der er råderum til det. . Ole Birk Olesen synes, at Rasmus Prehn og Socialdemokratiet skylder en forklaring på, om de vil bruge penge på en 3. Limfjordsforbindelse eller på Togfonden, som Rasmus Prehn tidligere har sagt skal prioriteres, før man bruger penge på vejene.. Overhaling af motorvej. Meget tyder også på, at et andet stort vejprojekt, kommer til at overhale en ny 3. Limfjordsforbindelse indenom. Regeringen ønsker en Hærvejsmotorvej - en ny parallelmotorvej ned gennem Jylland fra Haderslev til Hobro (Sønderup). . Projektet løber op i 10-15 milliarder, og Vejdirektoratet har for nylig svaret Venstres transportordfører Kristian Pihl Lorentzen, som bor i Ans ved Viborg, at det samfundsøkonomiske tab ved at udskyde det byggeri i 10 år løber op i 7,5 milliarder kroner. Altså et noget større tab end de 900 millioner kroner, som samfundet mister ved at udskyde en 3. Limfjordsforbindelse.. AALBORG: Hvis beslutningen om en 3. Limfjordsforbindelse skal bringes ud af sit dødvande, skal der indføres brugerbetaling. Det vil kunne få skred i sagen.. Det mener det nordjyske folketingsmedlem Preben Bang Henriksen (V), som mener, at det må være slut med at trykke flere farvestrålende brochurer og flotte taler - nu er der brug for handling. . - Jeg ønsker primært en statsbetalt forbindelse, men jeg ser dog hverken hos regeringen eller hos Socialdemokratiet planer og økonomi for det, og før det har været igennem hele papirmøllen og byggetiden regnes med, kan der hurtigt gå 7-8 år, og vi kan altså ikke vente længere, siger Venstres retsordfører.. Når Venstre-politikeren fremsætter forslaget - som han har gjort tidligere - skyldes det nye tal, der der viser, at det vil koste det danske samfund 900 millioner kroner at udsætte byggeriet af en 3. Limfjordsforbindelse fra 2022 til 2032. Det har transportordfører Rasmus Prehn (S) fået oplyst af transportminister Ole Birk Olesen (LA).. Rasmus Prehn mener, at det er endnu et argument for at få sat gang i beslutningen om finansiering af en 3. Limfjordsforbindelse. De andre tungtvejende argumenter er, at kapaciteten i tunnelen og på Limfjordsbroen er opbrugt, og at Limfjordstunnelens konstruktion har en begrænset levetid på cirka 30 år.. Tror ikke på eksperterne. Det er Preben Bang Henriksen helt enig i. Men han vil se handling nu og bider mærke i, partifælle og finansminister Kristian Jensen har udtalt, at det vil fremme sagen med en vis egenbetaling - ligesom det nu kommer til at ske med en ny bro i Frederikssund.. - Den mulighed har vi ikke tid til at lade gå fra os, og derfor går jeg ind for en delvis gebyrbetalt forbindelse, hvor 15-20 kroner per tur over Limfjorden lyder rimeligt. Om end det bestemt ikke er med glæde, når stort set al anden infrastruktur i Danmark er gratis, siger Preben Bang Henriksen.. Eksperter peger på, at brugerbetaling har en slagside. Trafikken søger hen, hvor det er gratis at køre. Det vil for Aalborgs vedkommende betyde, at trafikken klumper sig sammen på Limfjordsbroen og i Limfjordstunnelen, hvor kapaciteten allerede nu er udnyttet til fulde.. - Jeg kender godt argumentet, men jeg nu ikke så meget på det. Hvis folk oplever at sidde i kø, vil de være villige til at betale 15-20 kroner for at køre over den ny forbindelse, mener Preben Bang Henriksen.. Prehn op af skyttegraven. Som udgangspunkt er det ifølge Rasmus Prehn en statslig opgave at finansiere en ny forbindelse over fjorden, men han er ikke afvisende over for diskutere brugerbetaling i en eller anden form.. - Det er op til regeringen. Kommer den med et udspil, er det her så vigtig en sag for Nordjylland, at vi ikke på forhånd skal grave os ned i en skyttegrav, siger ordføreren, der bor i Hasseris, men har skiftet skiftet valgkreds fra Aalborg Vest til Hjørring.. Han vil ikke sætte beløb på en rimelig takst for brugerbetaling, men tilføjer, at Preben Bang Henriksens bud på 15-20 kroner ”nok rammer meget godt”. . For Prehn er det helt afgørende, at brugerbetaling ikke kun kommer til at gælde i Aalborg (og Frederikssund). Det skal også gælde fra andre fremtidige større vejanlæg, som staten bygger. . - Regeringen har lige valgt at sætte priserne ned på Storebæltsforbindelsen med 25 procent og endnu mere for pendlerne - samt at anlægge et nyt spor på den fynske motorvej - og det får de helt gratis. Skal vi så sige, at det er helt i orden, at vi skal betale for en fjordforbindelse i Nordjylland. Det kan jeg virkelige ikke se er rimeligt, men hvis man laver en landsdækkende ordning, kan vi diskutere det.. Venstre: Noget for noget. Venstre i Nordjylland overraskede under kommunalvalgkampen i november med en udmelding om, at partiet var klar til at bakke om om brugerbetaling for en 3. Limfjordsforbindelse. . Det blev mødt med skarp kritik, og der opstod tvivl om partiets holdning. Var man for eller imod?. Jan Nymark Thaysen, der er ny gruppeformand for Venstre i Aalborg byråd, erkender, at det var signalforvirring, men han slår fast, at Venstres byrådsgruppe går ind for brugerbetaling på en 3. Limfjordsforbindelse. Hvis det også kommer til at gælde andre fremtidige anlægsprojekter med staten som bygherre.. - Som nordjyde går jeg ind for ”noget for noget”, og det værste scenarie for mig er, hvis Frank Jensen (overborgmester i København, red.) laver en havnetunnel, og staten så giver ham alle pengene, mens vi skal betale for at køre på en ny fjordforbindelse. Så vil vi godt nok føle os snydt. Skal brugerbetaling ind i billedet, skal det være fordi, det er retningen fremover for større infrastruktur-projekter i landet, siger Jan Nymark Thaysen, som dermed lægger sig på linje med Rasmus Prehn.. Lobbyarbejdet skal øges . Aalborgs borgmester Thomas Kastrup-Larsen (S) har ved indgangen til den ny byrådsperiode varslet et forstærket lobbyarbejde for en 3. Limfjordsforbindelse.. - Det samfundsøkonomiske tab på 900 mio. kr. ved at vente i 10 år er blot endnu et argument for en løsning nu. Argumentet skal lægges oven på alle de andre argumenter, som tilsammen summer op til, at vi har ganske stærke argumenter på hånden, siger Kastrup-Larsen.. Borgmesteren mener, at de nordjyske politikere - på tværs af partierne - skal stå endnu tættere sammen i lobbyarbejdet på Christiansborg.. - Vi skal slide noget mere på skosålerne for at holde møder med politikerne, så de hele tiden bliver mindet om vores sag, men det er også vigtigt at påvirke centrale embedsmænd. Det så vi, da vi fra Aalborgs side i sin tid skulle tale vores sag for en . letbane.. Transportminister Ole Birk Olesen (LA) bekræfter over for NORDJYSKE Medier, at den nordjyske udfordring har hans opmærksomhed. Men så heller ikke mere.. Minister venter på at få råd. - Jeg mener, at en 3. Limfjordsforbindelse er et vigtigt projekt, og derfor har jeg det med på listen over projekter, som regeringen skal se nærmere på, når der kan findes midler til det. Som med andre infrastrukturprojekter med god samfundsøkonomisk forrentning, så går samfundet glip af en gevinst, når de ikke realiseres eller forsinkes. Derfor ønsker regeringen at prioritere netop gode vejprojekter, som 3. Limfjordsforbindelse, efterhånden som midlerne tilvejebringes, og der er råderum til det. . Ole Birk Olesen synes, at Rasmus Prehn og Socialdemokratiet skylder en forklaring på, om de vil bruge penge på en 3. Limfjordsforbindelse eller på Togfonden, som Rasmus Prehn tidligere har sagt skal prioriteres, før man bruger penge på vejene.. Overhaling af motorvej. Meget tyder også på, at et andet stort vejprojekt, kommer til at overhale en ny 3. Limfjordsforbindelse indenom. Regeringen ønsker en Hærvejsmotorvej - en ny parallelmotorvej ned gennem Jylland fra Haderslev til Hobro (Sønderup). . Projektet løber op i 10-15 milliarder, og Vejdirektoratet har for nylig svaret Venstres transportordfører Kristian Pihl Lorentzen, som bor i Ans ved Viborg, at det samfundsøkonomiske tab ved at udskyde det byggeri i 10 år løber op i 7,5 milliarder kroner. Altså et noget større tab end de 900 millioner kroner, som samfundet mister ved at udskyde en 3. Limfjordsforbindelse..