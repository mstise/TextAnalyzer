Enhedslisten utilfreds. NORDJYLLAND: Selv om Enhedslisten bevarede partiets to pladser i regionsrådet, gik bølger på et tidspunkt under konstitueringsforhandlinger højt i forhold til Socialdemokratiet.. Enhedslisten havde nemlig ikke udsigt til at bevare den plads, som partiet i dag har i regionsrådets forretningsudvalg.. Siden blev situationen blødt op, og regionsrådsformand Ulla Astman (S) overvejer alligevel at finde en plads i forretningsudvalget.. Susanne Flydtkjær fortæller, at grunden til den tilspidsede situation var, at hendes parti blev beskyldt for ikke at være samarbejdsvilligt, bl.a. fordi det ikke er med i budgetforliget og også gik imod regionens sygehusplan.. Det fik Enhedslisten til at skyde igen ved at true med ikke at ville støtte Ulla Astman i kampen om formandsposten i organisationen Danske Regioner.. Det er en formandspost, som Bent Hansen (S) fra Region Midtjylland har haft. Han stopper til nytår, og først til foråret vælger Danske Regioner ny formand. Her har Ulla Astman tidligere erklæret sig som kandidat, i i øvrigt sammen med to andre nuværende regionsrådsformænd.. Situationen drøftede Enhedslisten onsdag med partifæller i hovedstaden, og der blev talt om ikke at støtte Ulla Astman. . Nu overvejer Enhedslisten igen situationen.. Der er dog tale om en kompliceret spil, hvor fordelingen af regionsrådsformandsposten spiller ind sammen med de forskellige partiers styrke på landsplan.. - Nu må vi se, konstitueringsdrøftelserne er ikke færdige, siger Ulla Astman.. I første omgang fik Enhedslisten valget mellem en post i bestyrelsen for Nordjyllands Trafikselskab og en plads i regionsrådets forretningsudvalg. Her valgte Enhedslisten NT’s bestyrelse..