Vent ikke til efter valg. UDLÆNDINGEUDSPIL: Morgenkaffen kom næsten galt i halsen, da jeg læste om socialdemokraternes nye udlændingespil. Det lægger op til hårde udlændingestramninger og et opgør med tilstrømningen af asylansøgere. Det bakker vi helhjertet op om i Dansk Folkeparti. Man skulle næsten tro, at vi selv havde skrevet udspillet. . Socialdemokratiet meldte også ud, at de vil have et loft over ikke-vestlig indvandring, og de vil forbyde burka og niqab i det offentlige rum. Glimrende!. Desværre skulle glæden over socialdemokraternes nye linje vise sig at blive kort. Kun få dage efter er de begyndt at tøve, og nu ved de ikke engang, om de vil stemme for et forbud mod burka og niqab. De vil heller ikke støtte Dansk Folkepartis forslag om at sætte loft over, hvor mange ikke-vestlige indvandrere, der kan blive familiesammenført til Danmark. I udspillet skriver de også, at det blot er et valgoplæg. Hvorfor dog vente med de gode initiativer til efter et valg?. Hvis Socialdemokratiet virkelig vil genvinde kontrollen over tilstrømningen af indvandrere med ikke-vestlig baggrund og intensivere integrationen af dem, der får lov at blive i landet, så sæt handling bag ordene! Lad os samarbejde om de nødvendige stramninger til gavn for Danmark. Der er absolut ingen grund til at vente til efter et valg. .