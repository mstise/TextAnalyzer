Hvor blev jeg glad ... CYKELSTIER: Det var da dejligt at læse Elsebeths læserbrev omkring cykelstier i lørdagens udgave af Thisted Dagblad.. Om det så er en Venstre-sag som der står, tjoee ..., men reelt er det vel en sag for os alle, at sikre borgerne og ikke mindst børn og unges skoleveje på allerbedste vis.. Der er mange steder, vi har brug for det, og ikke mindst skylder vi borgerne at tage fat der, hvor skolestrukturen gennem årene har flyttet lidt om på cykelvejene til skolen, Bedsted - Hurup, Ydby - Hurup, Koldby - Snedsted, Tilsted er nogen af de kommunale veje.. Langs rute 11, hvor jeg er helt enig med Esben Oddershede, er der også stort behov, ikke bare ved Stagstrup, men det vil da også være helt naturligt, når der skal tages henvendelse til vejdirektoratet, at der arbejdes for at fortsætte cykelstien, der nu går fra syd og op til Oddesundbroen. Sikke et løft også for turismen til det flotte naturnet, vi har her i Thy, jeg er sikker på nabokommunen i syd er med på et samarbejde om det.. Jeg har i denne periode mange gange forsøgt at fremme processerne om cykelstier, og senest her ved budget 18, forsøgte vi socialdemokrater at sætte endnu mere tryk på.. Men hvorfor vente? Den henvendelse omkring rute 11, såvel i Skjoldborg som fra syden ved Oddesund, den kan vi da ligeså godt sætte i gang nu før valget, og uanset hvad, så er jeg glad for koalitionen mellem Venstre og Socialdemokratiet på dette område. . Tænk hvad et godt samarbejde kan føre til de næste fire å? Vi er klar ...