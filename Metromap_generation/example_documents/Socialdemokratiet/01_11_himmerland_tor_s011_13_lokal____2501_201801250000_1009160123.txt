Direktør behøves    ikke . REBILD: Når direktør Anne Krøjer rejser fra Rebild Kommune for at tiltræde et tilsvarende job i Vesthimmerlands Kommune 1. februar, så behøver Rebild ikke erstatte hende.. Det mener Allan Busk og resten af Den Sociale Fællesliste, som har bedt om at få sagen på byrådets dagsorden i dag, torsdag.. - Når nu Anne desværre forlader os, så er det jo også et godt tidspunkt at se på, om vi skal beholde den nuværende direktionsmodel. Vi har også et helt nyt byråd med 10 nye medlemmer. Også af den grund er der måske behov for at diskutere strukturen igen. Men vi er absolut ikke utilfredse med de nuværende direktører, de er knalddygtige. Så det er slet ikke for at slå på nogen eller ribbe op i gamle sager, understreger Allan Busk.. Det er ikke første gang, at Den Sociale Fællesliste kritiserer direktionsmodellen med en kommunaldirektør og tre direktører, som byrådet indførte i 2011, og som økonomiudvalget senest bekræftede i februar 2016. . - Kommunen har jo kørt besparelser i alle årene, mens der ikke er sparet på den øverste ledelse. Der har også været nogle problemer med kommunikationen, som har ført til nogle sager. Vi har for mange ledelseslag, så afstanden mellem direktion og borger bliver for lang. Vi kunne få en langt bedre sagsbehandling af borgerne og bedre arbejdsvilkår for personalet, hvis chefen var mere inde i området og tættere på, mener Allan Busk. . Tidligere har argumentet for den nuværende direktionsmodel blandt andet været, at der skulle tænkes mere i helheder i stedet for, at hvert udvalg og hver afdeling lukkede sig for meget . om sig selv.. - Men det kan man løse på alle mulige andre måder, mener Allan Busk. . Foreløbig stod han dog alene i økonomiudvalget om at stemme imod genbesættelse af direktørstillingen. Flertallet på seks fra Venstre, Socialdemokratiet, Konservative, Radikale Venstre og Dansk Folkeparti har udpeget fire til ansættelsesudvalget, nemlig borgmester Leon Sebbelin (RV), viceborgmester Morten Lem (S), Tommy Degn (DF) og en repræsentant fra Venstre..