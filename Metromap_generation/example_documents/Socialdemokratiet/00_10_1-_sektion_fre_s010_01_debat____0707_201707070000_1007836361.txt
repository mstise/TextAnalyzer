Aftale kun for de rige. PENSIONSORDNING: Vi gør alt for at advare vore børn mod børnelokkere. Nu skal vi desværre også til at advare de voksne mod voksenlokkere. For landets nuværende og kommende pensionister skal lokkes til at sælge retten til efterløn for en skattefri præmie. Det fremgår af regeringens og DF’s aftale ”Flere år på arbejdsmarkedet”. Den mulighed kan kun sammenlignes med at optage et kviklån, hvad vi også fraråder. . VLAK-regeringen har som bekendt et ideologisk mål: Det skal være mere attraktivt for seniorerne at blive hængende på arbejdsmarkedet, og det skal også kunne betale sig bedre at spare op til pension. Det skal ske ved at give dem lokkemad i form af en skattefri belønning, hvis de afskriver sig efterlønnen. Men i realiteten kan kun de bedst stillede se frem til at få noget et udbytte ud af regeringens og DF’s pensionsaftale. Og det er ganske uholdbart, fordi ændringerne af pensionssystemet skulle have gavnet dem, der står svagest i de sidste år, før de forlader arbejdsmarkedet. Med andre ord er det 3F’erne, de lavtlønnede og dem med et nedslidende arbejde, som vi netop burde ændre reglerne for at hjælpe.. Regeringens vil give adgang til, at man skal kunne indsætte 50.000 kr. om året de sidste fem år inden pensionen uden at blive modregnet i folkepensionen. Det løser bare ikke samspilsproblemerne. Det kan betale sig at spare op til pension for helt almindelige lønmodtagere, der nærmer sig pensionsalderen.. For det første skal lønmodtagerne jo have råd til at undvære 50.000 kr. Hverken sosu’erne eller 3F’erne vil normalt kunne afsætte de ekstra penge, selvom netop de grupper har mest behov for forbedret pensionsopsparing.. For det andet er mange med hårdt og nedslidende arbejde, f.eks. metalarbejdere, afskåret fra præmieordningen. De har nemlig måttet trække sig fra arbejdsmarkedet inden fem år før pensionsalderen. Særligt i håndværksfagene begynder kroppen at strejke længe inden, og de har måttet acceptere en periode med førtidspension.. Derfor bliver antallet af almindelige lønmodtagere, som kan have fordel af regelændringerne, være begrænset og forslaget vender dermed den tunge ende nedad. Kun de allermest naive tillægger VLAK-regeringen sociale motiver, men her er formålet uden tøven at udbyde uligheden med danskerne i pensionsalderen. Logikken er vist, at hvis du har arbejdet hårdt og til en lav løn, skal du i hvert fald ikke belønnes med bedre vilkår som pensionist.. Regeringen kunne have truffet et andet valg. Den kunne have skabt en aftale, som ville tilgodese flere og have det samme mål. En mulighed er at se på antallet af år, hvor man kan spare op uden modregning i folkepensionen. Hvis man i en 10-15-årig periode kunne lægge lidt mindre til side uden at blive modregnet i folkepensionstillægget, ville en stor ulighed være udlignet. Men den skæve pensionsaftale favoriserer de højtlønnede, der som mange akademikere også får en bonus med. Ved at blive fire år længere på arbejdsmarkedet vil man høste en bonus 295.700 kroner før skat, men det er der altså meget få lavtlønnede, fysiskarbejdende lønmodtagere, der får glæde af.. En central del er, at danskerne skal lokkes til at afsige efterlønnen til gengæld for en kontant, skattefri præmie. Men tøv lidt. De fleste vil få mere ud af tilbagebetalingen af efterlønsbidraget eller muligheden for efterløn. For siger man nej til efterløn, har man heller ikke ret til seniorjob længere. Men vi ved jo ikke, hvad morgendagen bringer. Det kan blive meget kortsigtet at fraskrive sig retten til efterløn, for hvis man nu mister jobbet eller bliver ramt af andre hændelser, så har man jo ikke den kattelem, som efterlønnen så også er. . En tredjedel eller flere af efterlønsopsparerne er i dag over 50 år. For stort set dem alle gælder det, at de ikke har fordele af at få efterlønspræmien retur skattefrit. Den skattefri præmie vil nemlig overstige summen af det skattefri bidrag, som kan hæves, samt efterlønsbidraget frem til pensioneringen. Så de vil skyde sig selv i foden ved at falde for fristelsen til skattefri penge.. Socialdemokratiet vil sikre, at de seniorer, som ønsker at arbejde længere, også får bedre muligheder for det. Vi vil kæmpe for, at vores seniorer får et bedre arbejdsmiljø, et mere rummeligt arbejdsmarked og en pæn gevinst ved frivilligt at arbejde længere tid, hvis de kan og vil. Så alt i alt er pensionsaftalen helt uspiselig. Den gør ulighederne større i alderdommen, når vi nu har brug for det stik modsatte. Vi ved, at de højtlønnede i forvejen er fantastiske til at skabe gode pensionsvilkår for sig selv, og de skal åbenbart yderligere forkæles. . S vil sikre, at de seniorer, som ønsker at arbejde længere, også får bedre muligheder for det. Vi vil kæmpe for, at vores seniorer får et bedre arbejdsmiljø, et mere rummeligt arbejdsmarked og en pæn gevinst ved at arbejde, hvis de kan og vil. F.eks. bliver fleksjobberne nødt til at stoppe når de bliver 65, lad dem dog fortsætte, hvis de vil og kan. Men vi vil ikke fortsætte med at sende skattefri præmier til en snæver kreds af seniorer, som slet ikke har brug for de ekstra mønter i sparebøssen..