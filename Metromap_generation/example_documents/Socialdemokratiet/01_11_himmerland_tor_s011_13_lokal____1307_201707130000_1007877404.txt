V afventer - Søe er enig med Busk. REBILD: Partiet Venstre med fire repræsentanter i byrådet er ikke medunderskrivere af borgmester Leon Sebbelins debatindlæg om Terndrup Skole på vegne af Socialdemokratiet, Konservative, SF, Radikale Venstre og løsgængerne Anders Norup og Søren Konnerup.. - Vi er slet ikke blevet kontaktet i sagen, men vi har i Venstre gruppen da godt lyttet os til at Terndrup Skole står over for visse udfordringer. Men indtil videre har vi ikke drøftet problemerne internt i vores gruppe og vil heller ikke her og nu reagere på avisskriverier. I stedet vil vi forholde os til det konkret, når det her til august kommer til politisk behandling, påpeger Gert Fischer som Venstres gruppeformand og borgmesterkandidat.. Oplandslisten ved Søren Søe er heller ikke som den sidste liste i byrådet medunderskriver af borgmesterens aktuelle debatindlæg om Terndrup Skole og påstanden om Allan Busk’s kupforsøg mod skolen.. - Det er ikke så mærkeligt at jeg ikke er blevet kontaktet, for jeg er reelt enig med Allan Busk. Da fusionen blev vedtaget kæmpede jeg ihærdigt imod, for efter min mening er den bedste løsning en selvstændig skoleleder og skolebestyrelse for hver enkelt skole i Rebild Kommune. Det giver nemlig et godt ejerskab for hver enkelt skole til gavn for dens elever og ansatte, men at have en fælles skoleleder for tre skoler af forskellig størrelse dur derimod slet ikke efter min mening, erklærer han.. Byråd splittet omkring fusion. Et flertal i byrådet godkendte på sit møde tilbage til 28. april 2016 for en fusion mellem Bakkehusene og Terndrup Skole som alternativ til et forslag om at der skulle etableres seks skoledistrikter i Rebild Kommune.. Der var tale om et flertal på 12 for en fusion i skikkelse af Radikale Venstre, Konservative, Anders Norup (V), Peter Bak (V), Jeanette Sagen (V), Thomas Simoni (V), Søren Konnerup (V), Thøger Elmelund Kristensen (S) og Morten Lem (S).. Imod stemte 10, nemlig Den sociale Fællesliste, Enhedslisten, Dansk Folkeparti, Oplandslisten, løsgænger Jeppe Ugilt, Gert Fischer (V) og Ole Frederiksen (V).. Socialistisk Folkeparti og Henrik Christensen (S) undlod dengang at stemme..