Frank Jensen forbliver overborgmester. KØBENHAVN: Efter en lang valgnat stod det i går morges klart, at Frank Jensen fortsætter som socialdemokratisk overborgmester i København.. Dermed kan han med minimal tilbagegang fortsætte i sin nu tredje periode, da det lykkes ham at holde posten, som partiet har haft i knap 80 år..  - Alle partier har skrevet under på den samme aftale på valgnatten. . - Det er historisk, at vi har opnået en aftale. Trods alle de myter, der er om dette hus, at vi laver snubletråde og stikker knive i ryggen på hinanden, har alle partier skrevet under på aftalen, siger Frank Jensen.. Selv hvis der er partiskift inden det konstituerende møde, vil aftalen holde stik, uddyber han.. Enhedslisten kan vælge borgmesterpost som nummer to og vil sætte sig på den magtfulde miljø- og teknikpost.. Socialdemokratiet får også lov at vælge borgmesterpost som nummer tre, og partiet tager desuden posten som børne- og ungdomsborgmester. . - Børn- og ungdomsborgmesterposten er en ønskepost for Socialdemokratiet. Jeg skal hjem og sove et par timer, og så skal jeg tilbage og forhandle, siger den genvalgte overborgmester. . Alternativet tager over fra DF. Alternativet får med seks mandater sin første borgmesterpost, kan vælge som nummer fire og vil gå efter kultur- og fritidsområdet.. Dansk Folkeparti har hidtil siddet på posten, men partiet mister efter valget sin eneste borgmesterpost efter tilbagegang på 2,4 procentpoint.. Venstre vælger borgmesterpost som nummer fem og vil gerne have beskæftigelse- og integration, hvis den er ledig. Partiet fik en tilbagegang på 3,6 procentpoint til 7,8 procent.. - Jeg vil betegne valget som godkendt, ikke prangende, men godkendt. Jeg tager selvfølgelig mit ansvar for resultatet og stiller mig i spidsen for genrejsningen af det borgerlige København, siger spidskandidat Cecilia Lonning-Skovgaard (V).. Enhedslisten vil tage miljø- og teknikborgmesterposten, fordi det er der, partiet får netop den indflydelse, som partiet ønsker.. - Det er en post, hvor vi kan gøre København mere grøn og mere lige, de sidste fire år vi har haft den post, har vi fået mange flere cyklister og cykelstier i København.. - Det er også en post, hvor vi kan gøre meget på boligområdet og skabe en meget mere lige by, siger spidskandidat Ninna Hedeager Olsen, som dermed ser ud til at kunne afløse sin partifælle Morten Kabell, der har haft posten i tre år.. Stemmeprocenten er i København i den lave ende på 61,9 procent./ritzau/.