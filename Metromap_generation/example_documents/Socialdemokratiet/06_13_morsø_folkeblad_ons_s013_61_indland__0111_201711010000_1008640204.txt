Lars Løkke halter efter Mette Frederiksen. INDLAND: Når der 21. november er valg til kommuner og regioner, er det Socialdemokratiet og Venstre, som kæmper om de fleste borgmesterposter.. I den forbindelse kan Socialdemokratiet med under en måned til valg- dagen glæde sig over en Voxmeter-undersøgelse for Ritzau om partiledernes troværdighed.. Den viser, at S-formand Mette Frederiksen er den mest troværdige leder, mens statsminister Lars Løkke Rasmussen (V) blot er nummer seks ud af ni.. Landspolitikernes troværdighed kan nemlig smitte af på et kommunalvalg. . Det siger Jacob Torfing, professor ved Institut for Samfundsvidenskab og Erhverv på Roskilde Universitet.. - Generelt er kommunalpolitikere ikke ret synlige for borgerne, så man kan godt forestille sig, at der er en afsmittende effekt, så den landspolitiske tro- værdighed smitter af på partierne lokalt, siger han. . - Borgerne kender oftest ikke, hvem der stiller op. End ikke fra de store par- tier. Det er i bedste fald borgmesteren, som er kendt, siger Torfing.. 33 procent af vælgerne svarer, at Mette Frederiksens troværdighed enten er høj eller meget høj. For Løkke er det tal 23,4 procent.. To’er på listen er Enhedslistens Pernille Skipper med 30,8 procent. DF-formand Kristian Thulesen Dahl er tre’er. . Som nummer ni og sidst er udenrigsminister Anders Samuelsen (LA) med blot 10,9 procent.. Venstres politiske ord- fører, Jakob Ellemann-Jensen, er ikke nervøs for resultatet af undersøgelsen. Han mener ikke, at den er retvisende.. - Det vigtigste i forbindelse med kommunalvalget er borgmestereffekten. Det handler om de resultater, man har leveret i de enkelte kommuner. . - Hvis man ikke stemmer personligt, så har det selvfølgelig en betydning, hvordan vi leverer landspolitisk. . - Men jeg synes, naturligt nok, at troværdigheden hos statsministeren er større. Han lægger sine planer frem. Mette Frederiksen lover bare ting, siger Ellemann-Jensen.. Socialdemokratiet bruger Mette Frederiksen aktivt i valgkampen, og det er ganske forståeligt, mener Erik Holstein, politisk kommentator på netmediet Altinget.. - Troværdigheden har især betydning for, hvor meget man kan bruge de to partiledere aktivt i valgkampen. . - Både Socialdemokratiet og Venstre har luret de her tal, og det er derfor, Mette Frederiksen bruges meget aktivt i valgkampen - helt anderledes end Thorning for fire år siden. . - Hun var så upopulær, at man ikke kunne bruge hende, siger Holstein med henvisning til tidligere statsminister Helle Thorning-Schmidt. . Det svækker Venstre, at vælgernes tiltro til Løkke halter, mener Holstein. . - Man må normalt gå ud fra, at man som stats- minister ligger højere. Så han kan ikke bruges som en motor i kommunal- valget. . - Det er forskelligt fra parti til parti, hvor meget partilederen betyder. Men der er ingen tvivl om, at det har en vis betydning. . - Netop fordi det kan give medvind at spille partilederen på banen - for eksempel ved at gå ned ad gågaden med den lokale borgmesterkandidat.. - Det vækker medieinteresse og sikrer måske nogle svingstemmer, dér hvor den er på vippen, siger Holstein. .