Thy Lam i Folketinget. STENBJERG: Der skal være plads til både krondyr og får i Nationalpark Thy.. De mener Simon Kollerup, folketingsmedlem fra Thisted-kredsen og fødevareordfører for Socialdemokratiet. Han vil tage Naturstyrelsens beslutning om, at der ikke længere skal gå får på et 18 hektar stort område ved Stenbjerg, op med miljøminister Esben Lunde Larsen (V).. Simon Kollerup reagerer på historien i Thisted Dagblad torsdag om, at Gitte Kroll, økologisk fåreavler og indehaver af Thy Lam, risikerer at miste retten til at bruge Naturpark Thys logo, efter at Naturstyrelsen har valgt ikke at forny en aftale om græsning. Ifølge skovrider Ditte Svendsen, Naturstyrelsen Thy, skal det overlades til den voksende bestand af krondyr at står for naturplejen i området.. Men nationalparken bør kunne rumme både natur og erhverv, påpeger Simon Kollerup: - Det må være muligt at lave en ordning, hvor Thy Lam fortsat kan markedsføres med nationalparken, og dermed holde en høj værdi. Det skaber værdi lokalt, når lokale produkter bliver solgt til gode priser.. - Jeg har stor sympati for naturprojekter og tiltag for de større vilde dyr i nationalparken, det er sådan set rigtig godt. Min appel er bare, at vi alle sammen kan være her side om side. Det var jo en vigtig del af nationalparkens helt unikke tilblivelse, at lodsejere, landbrugserhverv og naturinteresserede nåede hinanden. Den ånd skal vi holde fast i, siger mf’eren.. Simon Kollerup vil bede miljøministeren forholde sig til sagen i forbindelse med Folketingets spørgetid på onsdag.. Gitte Kroll kan beholde to andre græsningsområder i nationalparken. Men her er der kun plads til en mindre del af hendes får..