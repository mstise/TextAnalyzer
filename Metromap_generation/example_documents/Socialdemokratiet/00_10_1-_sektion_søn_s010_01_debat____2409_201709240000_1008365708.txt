S som det var engang. SOCIALDEMOKRATIET: Bjarne Houmann er 19/9 i forbindelse med S-mødet i Aalborg tilbage i tankerne om Socialdemokratiet, som det engang var. Det var i 1970’erne, da duoen Anker Jørgense, og Thomas Nielsen førte an.. Begge var bag fagforeningernes parathed til - via strejker i tide og utide - at lægge mange af landets virksomheder øde, så eksporten udeblev med manglende dansk kapital til følge. Som bekendt var det også dengang, LO-formand Nielsen kunne udbasunere: ”Vi har sejret ad helvede til ... godt”. Hans medlemmer havde fået de tre V’er: Villa, Volvo og Vovse.. Se, Houmann, det var datidens Socialdemokrati. Så var det slut med dominansen. Uanset Svend Frederiksen og buschaufførens meritter ...I dag er det helt anderledes med opbakningen til Socialdemokratiet. Den såkaldte lille mand, som Jørgensen og Nielsen tog sig kærligt af for ca. 50 år siden, eksisterer kun i periferien.. Det er ikke muligt for socialdemokraten anno 2017 at gå med bind for øjnene, som Houmann ønsker det, og lukke op for en folkevandring af især muslimer fra Mellemøsten og Afrika. Det har partiets nuværende formand, Mette Frederiksen, forstået og indset. Til stor fortrydelse for Houmann. Mette Frederiksen er nemlig, ligesom sin forgænger, Helle Thorning-Schmidt, ”ægte socialdemokrat”, der naturligvis begge anbringer deres børn i privatskolen, fordi ”folkets skole” ikke er god nok. Det gør mange andre socialdemokrater i øvrigt også!.