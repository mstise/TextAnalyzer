164 byrådsmedlemmer har forladt deres parti. INDLAND: Det er langt fra alle de politikere, der blev valgt ind i et byråd ved kommunalvalget i 2013, der stadig har samme partifarve i dag.. Ud af de i alt knap 2500 byrådsmedlemmer er 164 ikke længere en del af det parti, de stillede op for ved det seneste kommunalvalg. Det skriver DR.. Det svarer til, at hvert 15. byrådsmedlem har forladt sit parti de seneste fire år. Enten fordi de er blevet løsgængere, blevet ekskluderet eller er sprunget til et andet parti. Venstre har mistet flest byrådsmedlemmer med i alt 43 på landsplan. Partiet fik dog - sammen med Socialdemokratiet - også flest valgt ind.. Venstre er samtidig også det parti, der har modtaget flest byrådsmedlemmer fra andre partier eller lokal- lister, nemlig 22 i alt.. Det bliver sværere at opnå genvalg som byrådsmedlem, hvis man har skiftet parti, konkluderer kommunalvalgsforsker Christian Elmelund-Præstekær, der er institutleder på statskundskab ved Syddansk Universitet. Han har lavet en analyse af partihoppere i valgperioden fra 2009 til 2013.. - Hvis vi kigger på dem, der er forblevet partitro, så er det cirka 60 procent, der bliver genvalgt. Men hvis man kigger på dem, der har hoppet, så er det kun cirka 28 procent.. - Det dækker over ret store forskelle blandt partihopperne, men samlet set halveres deres chance for at blive genvalgt groft sagt, siger forskeren til DR.. Mens Venstre har mistet flest byrødder målt på antal, kan Dansk Folkeparti notere sig det største frafald relativt set. Ud af 255 byrådsmedlemmer har 36 forladt partiet.. Samlet set er det mest almindelige skifte, at en lokalpolitiker går fra Venstre til Liberal Alliance. . I forrige valgperiode fra 2009 til 2013 var det også cirka syv procent af byrødderne, der forlod deres parti./ritzau/.