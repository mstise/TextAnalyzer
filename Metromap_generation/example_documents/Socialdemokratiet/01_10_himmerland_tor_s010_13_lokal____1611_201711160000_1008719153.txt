Det er ikke nok, byrådet hygger sig. ENIGHED: Efter at have været til flere vælgermøder må jeg erkende, at det nuværende byråd ”hygger sig helt enormt”. Alle lader til at være så enige.. Det går da meget godt, ikke? Men er det godt nok?. Jeg har læst om forskellen i den politiske sammensætning i vor nabo, Rebild Kommune (ca. 29.000 indbyggere og 25 i byrådet) og Mariagerfjord Kommune (ca. 42.000 indbyggere og 29 i byrådet) og kigget på begge kommuners placering på landsbasis. Det giver stof til eftertanke! . Mariagerfjord ligger nr. 80 ud af 98 og Rebild nr. 20. Hvad sker der? Er vi gået i stå i Mariagerfjord?. Er de to store partier, Socialdemokratiet med 13 pladser og Venstre med 11, blevet for dominerende og ”tamme”. I Rebild er 10 partier repræsenteret med en til fire pladser.. I Mariagerfjord er der kun fire partier. Udover de to store, så kun DF med tre, Liberal Alliance og Alternativet med en hver.. Når det drejer sig om kommunale rammevilkår for virksomheds- og erhvervsbyggevillighed, er kommunen faldet fra en plads som nr. 21 i 2016 til nr. 69 i 2017. Er det ikke bedre forhold for erhvervslivet der skaber arbejdspladser? Vor nabokommune Viborg ligger som nr. 17 i 2017.. Der må være brug for fornyelse og mere dynamik! Der er unge kandidater fra højre- og venstrefløjen, som på vælgermøderne viser initiativ og dynamik. . Jeg tror, det kan gøres bedre i Mariagerfjord Kommune. Det er ikke nok med Danmarks smukkeste fjord og et byråd, ”der hygger sig”.. (forkortet af redaktionen).