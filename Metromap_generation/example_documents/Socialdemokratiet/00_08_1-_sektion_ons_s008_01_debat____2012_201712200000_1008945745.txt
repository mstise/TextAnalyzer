Gave til hverdagens helte. BEREDSKAB: Godt nyt til alle frivillige i beredskaberne: Nu er det slut med at vælge den frivillige indsats fra, hvis man mister sit arbejde. Regeringen, Socialdemokratiet, Dansk Folkeparti, og Radikale Venstre har forhandlet en aftale på plads med beskæftigelsesministeren, der ændrer dagpengereglerne for deltids brand og redningsfolk og frivillige i Hjemmeværnet, så de fremover ikke risikerer at bliver straffet økonomisk, når de stiller deres tid til rådighed for at gøre en indsats til gavn for samfundet. . Der må blandt deltidsbrandfolk og hjemmeværnsmedlemmer brede sig et lettelsens suk, som må være hørligt i hele landet. De har nemlig ydet en uselvisk og anerkendelsesværdig indsats, og alligevel har de været generet af nogle helt overflødige regler. . Med den nye aftale sikrer man, at deltidsansatte brandfolk ikke længere vil forbruge supplerende dagpenge, når de yder en indsats, og at man ikke længere skal fradrages i dagpenge eller efterløn, når man modtager et rådighedsbeløb for deres indsats i Hjemmeværnet eller beredskaberne. Så det er et rigtigt skulderklap og en god julegave til alle de gode folk, som yder en stor frivillig indsats som frivillige brandmænd, i Hjemmeværnet og Beredskabet. . Nu får vi langt om længe løst det problem, at når de deltidsansatte blev arbejdsløse i deres hovederhverv, ja så kunne de kun være brandmænd i 30 uger samtidig med, at deres rådighedsbeløb blev modregnet i deres Dagpenge, fremover bliver de undtaget 30 ugers reglen, ligesom de heller ikke skal modregnes for deres rådighedsbeløb, hvorimod de forsat skal modregnes for de timer når de rent faktisk er ude og slukke en brand. Det har jo givet rekrutteringsvanskeligheder, når de arbejdsløse frivillige fortsat skulle under varighedsbegrænsningen og modregningen i dagpengene. Mange siger rent ud, at de gerne ville bidrage – men de vil ikke risikere at blive straffet for at blive arbejdsløse. . Rent teknisk er der tale om, at der ved 2. behandlingen fredag blev fremsat et ændringsforslag til lovforslaget om ændring af lov om arbejdsløshedsforsikring.  Regeringen, DF, S og RV bakker op om ændringsforslaget. I dag (onsdag 20.12.) vil lovforslaget blive vedtaget ved 3. behandlingen - af alle partier, håber vi.. I min (Bjarne Laustsens) tid som folketingsmedlem og leder i hhv. Beredskabsforbundet og senere Hjemmeværnet har jeg arbejdet på en løsning på problemet og har rejst det igen og igen. Her giver det mening at tale om at bide sig fast i bordkanten og holde ud. Næsten alle partier har skiftevis lovet at løse problemet, indtil nu kun med snak. Derfor er glæden ekstra stor, at flertallet nu er hjemme..  Og for mit (Bent Bøgsteds) vedkommende vil jeg fremhæve det gode samarbejde med både beskæftigelsesminister Troels Lund Poulsen og S’ beskæftigelsesordfører Leif Lahn Jensen og vil glæde mig over det brede flertal bag aftalen.. Løsningen er allerede blevet foreslået af Hjemmeværnet tidligere i år, og det var en af mine (Bjarne Laustsens) sidste opgaver som kommitteret at sende endnu en opfordring til løsning af problemet til beskæftigelsesminister Troels Lund Poulsen. Jeg kan kun kvittere for ministerens indsats og sige, at løsningen er et godt signal til alle vore frivillige. Det gælder f.eks. for deltidsbrandfolkene i det kommunale beredskab eller Falck. Det gælder vores Hjemmeværn, der bl.a. bistår politiet 150.000 timer om år, og det gælder redderne på kystredningsstationerne, som egentlig er ansatte på havnen, der arbejder, når alarmen går – 365 dage om året. . Alle disse fakta skal med på bordet, fordi det gør det danske beredskab et af verdens billigste med alle vore deltidsansatte og frivillige. Hvis vi skulle have fuldtidsansatte til 100 pct. at varetage dette, skulle de jo bare sidde og vente på ulykkerne – og det ville blive meget dyrt. Mange frivillige kan leve af deres hovederhverv. Det gør dansk beredskab så billigt. Vi skal belønne disse grupper, ikke straffe dem. De frivillige er en broget folk. De er fiskere, havnearbejdere, smede og i det hele taget folk i arbejde. Når de er frivillige påtager de sig livsvigtige opgaver. Så det er et godt signal fra samfundet til de frivillige om, at de er en eftertragtet resurse, som skal belønnes – ikke straffes. Vi håber nu, at det glider lettere med at rekruttere frivillige..