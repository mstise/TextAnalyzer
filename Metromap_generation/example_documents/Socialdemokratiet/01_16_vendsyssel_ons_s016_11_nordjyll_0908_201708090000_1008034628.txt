Soldat lå 15 timer med  hætte og håndjern på. AALBORG: En soldat fra Aalborg er blevet trænet så hårdt i at være gidsel, at det er endt med en anmeldelse for arbejdsskade. Rygsøjlen og hans ene knæ blev skadet efter tre dages vandring, som blev afsluttet med 15 timer som fange på et koldt stengulv med hætte over hovedet og håndjern på ryggen.. Øvelsen var i marts i år, fortæller Radio24syv, som har fået aktindsigt i sagen. En læge og en fysioterapeut konstaterede efter øvelsen, at soldaten, en oversergent fra flyvestationen, havde nedsat bevægelighed i den nederste del af rygsøjlen og venstre knæ. Det førte til, at han blev forhindret i at flyve som besætningsmedlem på fly. . Socialdemokratiets forsvarsordfører, Henrik Dam Kristensen, siger som principiel kommentar, at også offentlige arbejdsgivere som Forsvaret har pligt til at sørge for, at folk ikke kommer til skade på jobbet. Han er samtidig med på, at arbejdet som soldat er specielt.. - Gidselstagning er ikke som at mure en mur, men arbejdet skal tilrettelægges, så folk ikke kommer til skade, siger han.. Uønsket og urentabelt. Flemming Vinther, formand . for Hærens Konstabel- og Korporal Forening, HKKF, ligger på samme linje og tilføjer:. - Al militærtjeneste handler om balancen at træne så realistisk som muligt uden at komme til skade. Vi skal helst ikke komme til skade i fredstid.. - Det er mit indtryk, at Forsvaret tager det alvorligt. De ønsker heller ikke at skade deres folk, hverken i fred eller krig. Det er heller ikke rentabelt med lange sygdomsperioder, siger han.. - Vi ønsker ikke arbejdsskader, men vi har valgt et arbejde, hvor risikoen er til stede, siger Flemming Vinther. . Hærens Konstabel- og Korporal Forening. Den har ikke medlemmer som den nævnte oversergent i flyvevåbnet. . Den mulige fagforening for den skadede soldat, Centralforeningen for Stampersonel, har ingen kommentarer, da den ikke har kendskab til, hvem manden er.. Forsvaret skriver i en mail til Radio24syv, at ”deltagerne på disse øvelser bliver på ingen måde udsat for tortur, men får en håndfast behandling, som befinder sig i en gråzone i forhold til konventionerne, og som afviger fra den behandling, vi selv giver tilbageholdte”.. Den skadede soldat vandrede 70 kilometer over tre dage gennem skove, marker og moser, inden han blev taget til fange og iført hætte og håndjern for at blive trænet i den slags pres..