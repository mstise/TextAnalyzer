Socialdemokrater: Den ligger hos Folketinget. MORS: Onsdag mødtes socialdemokraterne Pia Storm og Erik Vejling med Mattias Tesfaye (S) i København. De har nemlig taget kontakt til partiets ordfører på området Annette Lind og Mattias Tesfaye forud for forhandlingerne om regeringens udspil til ny uddannelsesreform. Det skyldes, at Pia Storm og Erik Vejling er bekymrede for Morsøs situation, hvis regeringens udspil bliver vedtaget. . - Det var et fantastisk godt møde. Vi blev virkelig lyttet til og taget seriøst i forhold til de problemstillinger, vi ser, at vi ville have i Morsø Kommune, siger Pia Storm.. Hun fortæller, at Mattias Tesfaye kort efter mødet skulle videre til forhandlingerne om udspillet, der i denne uge finder sted i Folketinget. Her vil Socialdemokratiet møde op med tre krav. . - De går til forhandlingerne med tre krav. At der skal være et uddannelsescenter i alle kommuner i yderområderne, at uddannelsescenteret skal være en selvvejende statsfinansieret institution med et lille kommunalt tilskud, og at de unge skal have råd til at tage uddannelsen, så de får et økonomisk bidrag på samme måde som elever på produktionsskolen får i dag, siger Pia Storm og fortæller, at det er rigtig godt nyt. . Regeringens aktuelle udspil . I foråret fremlagde regeringen sit udspil til en ny uddannelsesreform, ”Tro på dig selv - det gør vi. Reform af de forbedrende tilbud”, der tager udgangspunkt i, at man ønsker at lave et enstrenget tilbud under den fælles overskrift ”Forberedende uddannelse”. . Den nye uddannelse skal erstatte forberedende tilbud som produktionsskoleforløb, erhvervsgrunduddannelsen, kombineret ungdomsuddannelse, almen voksenuddannelse, forberedende voksenuddannelse og ordblindeundervisning for unge under 30 år. . Ifølge oplægget skal tilbuddet bestå af tre linjer, en almenlinje, en produktionsskolelinje og en erhvervslinje, og der skal etableres 75 uddannelsessteder landet over. Det kan betyde, at Morsø Kommune ikke får tildelt et uddannelsessted, og at de unge derfor skal til enten Skive eller Thisted for at studere.. Forhandlinger i fuld gang . Pia Storm kritiserer borgmesteren for at være usynlig i forhold til problemstillingen. Hun mener, at det er skuffende, at borgmesteren og andre politikere i Morsø Kommune ikke har blandet sig i sagen noget tidligere. . - Det er ærgerligt, at vi ikke har løftet i fællesskab, siger hun. . Men Pia Storm kan ikke længe se en grund til at drøfte problematikken med politikerne i Morsø Kommune.  . - Vi kommer ikke nogen steder med at drøfte tingene med Hans Ejner Bertelsen nu, hvor de er begyndt at forhandle i Folketinget, siger Pia Storm. .