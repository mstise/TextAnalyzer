11 lister bejler til vælgerne. THISTED: Fristen for at indlevere kandidatlister til valget til kommunalbestyrelsen 21. november udløb i går, tirsdag, til middag.. Da fristen udløb, var der indleveret i alt 11 lister, heraf tre som er nye i kommunalpolitisk sammenhæng - to partier og en lokal liste.. Det er Alternativet og Nye Borgerlige samt den lokale Grøn Liste for Sandhed og Retfærdighed med Kristian Bro som frontfigur.. Liberal Alliance og Kristendemokraterne stillede op ved kommunalvalget i 2013 og er begge klar med lister til valget 21. november.. Også de nuværende seks partier i Thisted Kommunalbestyrelse er klar med lister.. Det er Socialdemokratiet, SF, Enhedslisten, Venstre Det konservative folkeparti og Dansk Folkeparti.. I de kommende dage skal de indleverede lister gennemgås for eventuelle formelle fejl, inden de mandag 9. oktober klokken 12 formelt offentliggøres med navnene på de 11 listers kandidater.. Dagen efter, 10. oktober, er det muligt at brevstemme på de opstillede lister og kandidater.. I følge Økonomi- og Indenrigsministeriets retningslinjer for opstilling til kommunale og regionale valg skal en kandidatliste indeholde mindst et kandidatnavn. Listen må makismalt indeholde fire navne mere, end der kan vælges til kommunalbestyrelsen.. I Thisted Kommune er der 27 pladser i kommunalbestyrelsen. Det betyder, at en kandidatliste i Thisted Kommune højest må tælle 31 navne, men ingen af listerne har så mange kandidater. En kandidatliste skal være underskrevet af mindst 25 stillere, dog er lister, som er repræsenteret i kommunalbestyrelsen fritaget for det krav..