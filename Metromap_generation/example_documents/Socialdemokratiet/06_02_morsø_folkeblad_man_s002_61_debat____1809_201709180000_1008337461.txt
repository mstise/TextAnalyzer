Mariekiks og tudekiks. Er nok altid bare . Socialdemokratiet har fået nok af flygtninge, og partiet har så travlt med at holde trit med især Dansk Folkeparti og udlændinge- og integrationsminister Inger Støjberg (V), at kongressen søndag viste FN’s kvoteflygtninge vintervejen med en kompromis-tekst, der kunne have været skrevet med usynligt blæk.. ”Vi så helst, at flygtninge blev fordelt efter solidariske og retfærdige principper via FN’s flygtningesystem,” står der. Men ordene ”Derfor ønsker vi at give asyl til mennesker ud fra FN’s kvotesystem”, som en del socialdemokrater havde ønsket, blev streget ud.. Traditionelt har Danmark modtaget omkring 500 kvoteflygtninge om året, udvalgt af FN. Dét har VLAK-regeringen sat en stopper for, og nu følger Norge med i samme spor.. Kvoteflygtninge, der bliver fundet i udvalgte geografiske områder, kendetegnes ved, ”at de har særligt behandlingskrævende sygdomme”, og at de ”ikke kan søge om genbosætning i Danmark” ifølge nyidanmark.dk, som blandt andet Udlændingestyrelsen står bag. Den socialdemokratiske formulering . Uanset, at der kan sættes berettigede spørgsmålstegn ved håndteringen af flygtninge og indvandrere i bred almindelighed, burde det kunne give mening at hjælpe mennesker med ”særligt behandlingskrævende sygdomme”, der oven i købet bogstaveligt bliver udskrevet fra Danmark efter behandlingen.. Kvoteflygtningene betaler en regning, som andre har skabt, i en tid, hvor selv de væsentligste nuancer viskes ud. Det er ikke godt for disse mennesker - og i sidste ende er det ikke godt for nogen, når medmenneskeligheden forsvinder, ej heller selv om det nok skal give stemmer selv ved et kommunalvalg.. Her nytter ikke engang tudekiks..