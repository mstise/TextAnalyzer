Så er de politiske poster i Jammerbugt blevet fordelt. JAMMERBUGT: Så er de sidste brikker i kølvandet på kommunalvalget i Jammerbugt Kommune ved at falde på plads. Posterne i de forskel- lige politiske udvalg er nu blevet fordelt.. - Vi har prøvet at sætte det stærkeste hold, og det er klart, at der er mange ønsker at tage hensyn til, siger borgmester Mogens Christen Gade (V).. I mange af udvalgene fortsætter de politikere, der var udvalgsformænd i forrige periode. Det drejer sig om teknik- og miljøudvalget med Jens Christian Golding (S), beskæftigelsesudvalget med Morten Klessen (S), kultur- fritids og landdistriktsudvalget med Helle Bak Andreasen (V) - og så selvfølgelig økonomiudvalget, hvor Mogens Christen Gade som genvalgt borgmester er selvskrevet formand.. Om baggrunden for at så mange af udvalgsformændene får lov at fortsætte siger Mogens Christen Gade:. - Man siger jo ”never change a winning team”, og der, hvor det går godt, er der jo ingen grund til, at vi skifter ud. . Enkelte steder har det dog - på grund af valget - været nødvendigt med udskiftninger.. I børne- og familieudvalget er der fundet ny formand, da Jens Jungersen (V) ikke sidder i kommunalbestyrelsen efter nytår. Her har Ulla Flintholm (V) overtaget formandsstolen.. Tilsvarende sker der udskiftning i social- og sundhedsudvalget, hvor Jens Rafn-Andersen (Din Borgerliste) stopper. Her er Ib Nellemann (V) blevet ny formand.. Glæde over bredt samarbejde. - Der, hvor der skulle nye folk til, er jeg helt overbevist om, at vi har fundet folk til posterne, der kan løse opga. verne, fastslår Mogens Christen Gade, som glæder sig over, at det brede samarbejde på tværs af midten i kommunalbestyrelsen kan fortsætte.. Det illustreres eksempelvis ved, at S og V har delt formands- og næstformandsposten mellem sig i samtlige udvalg - ganske som i indeværende valgperiode.. Den socialdemokratiske borgmesterkandidat, Jens Chr. Golding er også tilfreds med udfaldet af konstitueringen.. - Styrkeforholdet er jo helt uændret her efter valget, så selvom vi gerne ville have haft flere poster, er vi tilfredse med at fastholde de poster, vi havde før valget, siger han.. Jens Chr. Golding fremhæver, at Socialdemokratiet har fået skrevet flere politiske mål ind i aftalen.. - Vi er ikke kun gået efter poster men også efter, hvad der skal arbejdes på i de kommende fire år. Vi har blandt andet fået skrevet ind i aftalen, at kommunal- bestyrelsen skal arbejde på at få bedre normeringer i daginstitutionerne, og at arbejdet med at forbedre forholdene for sårbare børn skal fortsættes, siger Jens Chr. Golding.. At ovennævnte mål skulle være bragt ind i konstitueringsaftalen af socialdemokraterne, bestrides af borgmester Mogens Chr. Gade.. - De punkter var også med i den oprindelige konstitueringsaftale mellem Venstre og Dansk Folkeparti, siger han..