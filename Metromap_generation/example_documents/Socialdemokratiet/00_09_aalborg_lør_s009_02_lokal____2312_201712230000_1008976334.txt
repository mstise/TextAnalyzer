V og DF støtter grusgrav ved V. Hassing. VESTER HASSING: Fravær af to medlemmer betød, at flertallet modsatte sig forvaltningens indstilling om, at Aalborg Kommune anbefaler, at der ikke graves grus nordøst for Vester Hassing, da miljø- og energiudvalget behandlede forslaget til et . høringssvar til Region Nordjylland.. Miljø- og energiforvaltningens indstilling om ikke at tillade Randers Tegl A/S at grave grus på det godt 29 hektar store areal var især begrundet med drikkevandsinteresser. Det synspunkt blev imidlertid ikke delt af Venstre og Dansk Folkeparti, og da to medlemmer fra henholdsvis Socialdemokratiet og Det Radikale Venstre, som begge antageligt havde stemt for, var fraværende, var der politisk flertal mod indstillingen.. Afgørelse overlades byrådet. Sagen er dog ikke dermed afgjort, idet sagen på miljø- og energirådmand Lasse P. N. Olsens foranledning blev send videre til byrådet, som dermed får det endelige ord, hvad angår kommunens høringssvar, som i øvrigt også skal behandles i by- og landskabsudvalget.. - Hvor kan der ellers graves. At det blev et nej fra Venstre forklarer medlem af udvalget Jan Nymark Thaysen (V) med, at en afvisning ikke vil være sagligt begrundet.. - Hvis der ikke kan graves grus der, hvor kan man så grave, det bliver svært at finde mere egnede steder, siger Thaysen, der ser flere flere gode argumenter for grusgravning netop der.. - Beliggenheden nordøst for Vester Hassing er det mindst generende verdenshjørne i forhold til beboelse, og med omfartsvejen nærved er der gode tilkørselsforhold for lastbiler, det er nemt at komme dertil, hvilket ellers ofte kan være et problem, siger Thaysen, der i forhold til risikoen for grundvandet er uenig i forvaltningens præmis om, at der er grund til at være bekymret for øget forurening, tværtimod.. - Der er ikke noget ved det . at grave grus, som er farligt, og i forhold til den landbrugsdrift, der foregår i dag, vil det være mere ekstensivt og dermed mindre belastende for grundvandet, siger Thaysen, der påpeger, at det også vil være tilfældet på langt sigt.. - Når der ikke længere graves grus på stedet, skal det lægges om til natur, og hvor det sker, får vi fine biotoper, som også bidrager til at sikre grundvandet, siger Thaysen, der bestrider argumentet om, at fjernelse af de øvre lag udgør en risiko for grundvandet.. - Vi ser jo råstofgravning så mange steder, i Aalborg endda kridtgrave, hvor man går 40 meter under grundvandsspejlet, uden at det giver problemer.. Som det væsentligste argument for at acceptere grusgravning peger han på kommunens ansvar for at bidrage med råstoffer.. Ansvar for at levere råstoffer. - Det går godt i Aalborg. Vi ser det ene byggeri efter det andet skyde op, og se nu bare supersygehuset, hold op, hvor er det voldsomt. Alt det byggeri betyder, at der skal bruges råstoffer, som vi i Aalborg Kommune selv må tage et ansvar for at finde. Vi kan ikke bare overlade ansvaret til andre, siger Thaysen.. Ifølge Lasse P. N. Olsen bør det i så fald ske et andet sted.. - Med det pågældende areal befinder vi os i et område med særlige drikkevandsinteresser og tæt på et indvindingsopland til et vandværk, . og derfor mener mindretallet (udover rådmanden selv Lene Krabbe Dahl (S), red.), at der er ekstra grund til at være forsigtige. Hvis vi bliver nødt til at lukke et eksisterende vandværk i omegnen, får vi måske behov for at indvinde vand fra området, siger rådmanden, der er uenig med Venstre i, at det er uden risiko at fjerne materiale over grundvandet.. - Kommer tæt på grundvandet. - Vi risikerer at komme meget tæt på grundvandet, og det siger sig selv, at fjerner man jordlag, bliver grundvandet mindre beskyttet, siger rådmanden, der også ser risiko for spild af olie og lignende i forbindelse med grusgravningen.. Til de sidste siger Thaysen, at sker det, er det muligt at fjerne forureningen, før den skader grundvandet..