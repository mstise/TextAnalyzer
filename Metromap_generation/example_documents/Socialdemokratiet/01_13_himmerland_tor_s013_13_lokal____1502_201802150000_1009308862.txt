Tvist om fravær i       ØK. REBILD: Et forslag fra Lene Aalestrup (C) om, at der også skal udarbejdes en oversigt over fravær blandt byrådets medlemmer med tilbagevirkende kraft til kommunalreformens ikrafttræden i 2007, har ikke kunnet samle et flertal i økonomiudvalget.. På økonomiudvalgets forrige møde i januar blev der efter forslag fra Jeppe Ugilt på vegne af Venstre vedtaget, at der udarbejdes en fraværsstatistik fremadrettet.. Lene Aalestrups argument for sit forslag har været et ønske om at få et mere retvisende billede af byrådets virke fra kommunesammenlægningen frem til nu med en åben fraværsstatistik. . - Det, synes jeg, vil give en meget bedre historik, når borgerne kan se fraværet i en sammenhæng, pointerer hun.. Flertal for en ekstra periode. Men i økonomiudvalget var der på mødet onsdag formiddag kun et flertal bestående af Konservative, Radikale Venstre, Socialdemokratiet og Dansk Folkeparti for, at der også udarbejdes fraværsstatistik for byrådsperioden 2014-2017 som supplement til den allerede vedtagne fremadrettede.. Venstre og Den Sociale Fællesliste stemte imod, og Venstre ønskede at fastholde, at der alene udarbejdes statistik fremadrettet.. Den Sociale Fællesliste ønsker derimod sagen behandlet i byrådet med den tilføjelse, at fraværsstatistikken også skal omfatte en liste over, hvilke partier der har stillet hvilke og hvor mange forslag.. Allan Busk begrunder selv dette med, at han opfatter Lene Aalestrups forslag om at gå så mange år tilbage som noget rent pjat.. - Jeppe Ugilts forslag om at . gøre det fremadrettet er helt fint for mig, men at en i forvejen underbemandet forvaltning nu skal bruge tid og kræfter på at gå mange år tilbage, er jeg imod. Alle kan jo i mødereferaterne se, hvem der var fraværende. . - At jeg nu ønsker en liste over, hvem der har stillet hvilke og hvor mange forslag i alle udvalg og i byrådet kan så være med til at afdække, hvem der forholder sig passivt og blot følger forvaltningens indstillinger, understreger han..