Urimelig 
kritik. FINANSLOV: Med den såkaldte ”pensionsfinte” stjal Socialdemokratiet, Radikale Venstre, SF og Enhedslisten i 2014 cirka 50 milliarder kr. fra danskernes velfærd de næste årtier. Rød blok stjal altså fra spædbørn, og hvert eneste år gør ”pensionsfinten” det sværere at balancere statens finanser.. Derfor er det ikke rimeligt, når generations-tyve som Benny Engelbrecht (S) og Rasmus Prehn (S) kritiserer blå bloks nye finanslov.. En finanslov er altid et kompromis, og Dansk Folkepartis rolle i dette års forhandlinger med VLAK var at blokere topskattelettelser og give overraskende mange milliarder til velfærd, sygehuse og ældre. Plus en akuthelikopter til Nordjylland.. Alligevel kalder Prehn finansloven for ”skæv, asocial og utrolig uhyggelig i sin entydige fokus på de rigestes behov og tilsvarende ignorance over for helt almindelige danskere”.. Rasmus Prehn har ret i, at uddannelsessektoren ikke har fået så mange penge som håbet. Men man kan ikke få alt, når Skat er ramponeret, og når vi trækkes med ”pensionsfinter”. . Det bizarre er, at Rasmus Prehn alligevel stemmer ja til den ifølge ham ”asociale” og ”utrolig uhyggelige” finanslov for 2018.. Henrik Sass Larsen (S) har tvunget de stakkels nordjyske S-folketingsmedlemmer til at stemme imod deres sikkert ærlige overbevisning.. Jeg håber, at jeg aldrig som folkevalgt ender i en situation, hvor jeg som Prehn er så lodret uenig med mit eget parti.. Som begrundelse forklarede Rasmus Prehn (20.12.), at Socialdemokratiet ”er et ansvarligt parti, der vil have styr på landets økonomi.”. Hvis dette fremover skulle være S’ ambition, vil jeg såmænd blot sende en julehilsen og ønske for Rasmus Prehn og co., at de når at udskifte oppositions-surheden med lidt julehygge-stemning.. Måske kan Prehn endda finde en smule glæde i at have stemt ja til en finanslov, hvor DF formåede at stå vagt om velfærden inden for rammerne af det økonomisk og politisk mulige..