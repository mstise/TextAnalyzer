V vil give bedre service   til landdistriktet. NØRHOLM: Borgerne i landdistriktet skal have den samme service, som borgerne i Aalborg.. Det mener Venstres borgmesterkandidat Tina French Nielsen, der på et valgmøde i Nørholm Forsamlingshus tirsdag aften om landdistrikterne, meldte ud, at Venstre har besluttet, at man i næste valgperiode vil indføre et nærhedsprincip.. - Det handler om, at den service, som vi har i de store byer, skal vi også have - i den udstrækning det overhovedet kan lade sig gøre - tæt på os herude i landdistriktet.  Vi skal sørge for, at der er bogbus alle steder, og vi skal sørge for, at de sundhedstilbud, som vi har som for eksempel i Nordkraft, kommer længere ud, sagde Tina French Nielsen.  . Udmeldingen var bare en af mange på valgmødet arrangeret af LAK, landsbyerne i Aalborg Kommune, der ville landdistriktet det godt i næste valgperiode. . Et af de tiltag, der er politisk flertal for, er ønsket om flere byggegrunde i landdistriktet. Socialdemokratiet spillede i NORDJYSKE Medier ud med en jordfond til formålet på 40 mio. kr., og det forslag støttede bl.a. Per Clausen (EL) ”110 procent” op om på mødet. Desuden har Venstre tidligere foreslået en landsbypulje til samme formål men i mindre målestok rent økonomisk. . Vuggestuer på landet. På valgmødet kom der flere forslag bl.a. om at etablere vuggestuegrupper i landsbyordningerne i kommunen. Flere politikere bakkede op om ideen, som bl.a. V, R, S og DF.. - Jeg synes, at det er et rigtigt spændende forslag, som jeg synes, at vi skal arbejde videre med, sagde Kristoffer Hjort Storm (DF).. Borgmester Thomas Kastrup-Larsen (S) bakkede også op.. - Det lyder som en tillokkende mulighed.. John Buhl ville høre, hvornår bogbusserne kan begynde at levere service som eksempelvis fornyelse af pas og kørekort.. - Bogbussen kommer jo, men der er ikke de funktioner, som er ønskværdig, sagde John Buhl.. Forslaget fik flere positive tilkendegivelser fra bl.a. Thomas Krarup (K), der også foreslog, at aktivitetscentrene i lokalområderne også kunne yde borgerservice.. Leo Thysk fra Nibe spurgte om uddannelsesinstitutionerne ikke kunne placeres på landet fremfor på dyre adresser i Aalborg. Politikerne tvivlede på den ide og pegede på, at det bestemmer uddannelsesinstitutionerne selv, til gengæld pegede flere på, at kommunen kan se på muligheden for at flytte egne kontorer og arbejdspladser ud, som det bl.a. er sket med ældre- og handicapforvaltningen til Hammer Bakker. Der blev også spurgt ind til muligheden for en større hal til Nørholm Skole. Ingen politikere gav konkrete løfter om det lokale projekt, men til gengæld lovede Tine French Nielsen (V) en stor pose penge til kommunens haller.. Pulje på 50 mio. kr. . - Vi vil gerne fra Venstre lave en pulje i næste valgperiode på 50 mio. kr. i forhold til at renovere haller og investere i foreninger, men det skal prioriteres i forhold til hele Aalborg Kommune af sagkyndige og fagkyndige i forhold til efterspørgslen af de forskellige ting, sagde Tina French Nielsen. Blandt politikerne var der også bred opbakning til, at der skal gøres noget ved de mobildækningsproblemer, der opleves på landet i kommunen som i St. Restrup hos Gunnar Jensen.. En hindring for udvikling. - I St. Restrup kan vi ikke engang sende sms’er, så lidt forbindelse er der. Det er virkelig en hindring for udvikling i et landdistrikt, at man ikke kan bruge sin mobil, sagde Gunnar Jensen.. Flere politikere var klar til at presse på hos teleselskaberne for, at der sker noget bl.a. Daniel Nyboe Andersen (R).. - Det er helt hul i hovedet, mobilselskaberne har altså en pligt, som de ikke lever op til. Det er bare pokkers svært at gøre noget ved, sagde han. . Selvom alle bakkede op, så skinnede det også igennem i panelet, at det bliver svært at komme igennem til teleselskaberne..