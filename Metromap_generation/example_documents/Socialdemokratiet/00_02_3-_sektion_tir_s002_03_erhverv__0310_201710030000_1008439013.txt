Kapitalismen sejrede i 1982. Kapitalismen som produktionsmåde kom til Danmark hen mod slutningen af det 19. århundrede, men blev først enerådende i det danske samfund omkring 100 år senere, mere præcist i september 1982, da Poul Schlüter blev statsminister! . Det påstår i hvert fald Anders Lundkvist i sin nye bog ”Dansk Kapitalisme”. Her forsøger Lundkvist, der er tidligere underviser på Aalborg Universitet, at fortælle historien om, hvad der skete i de 100 år, som det tog kapitalismen at underlægge sig samfundet. . Der har været tale om en bumpet vej mod dominans, for kapitalismen som økonomisk system har været oppe imod tre formidable modstandere (nævnt i kronologisk rækkefølge): Andelsbevægelsen, arbejderbevægelsen og det politiske demokrati. .  Med vidt forskelligt udgangspunkt har de tre instanser lagt en begrænsning på kapitalismens frie udfoldelse. . Selv om bøndernes andelsejede virksomheder producerede til markedet, så var målet ikke profitmaksimering for ejerne, det vil sige andelshaverne, men en bevarelse af selvejet og den økonomiske selvbestemmelsesret. . Arbejderbevægelsen - det vil sige fagbevægelsen plus Socialdemokratiet - udgjorde en formidabel politisk kraft, som dels opbyggede velfærdsstaten dels havde planøkonomi - i hvert fald på formelt plan - som et politisk alternativ til kapitalismen, det vil sige et system, hvor privatejede produktionsmidler bliver anvendt med profitmaksimering for øje.. Det politiske demokrati efter parlamentarismens gennembrud i 1901 - baseret på én mand én stemme - kompenserer i en vis udstrækning ifølge Lundkvist for den ulige fordeling af den økonomiske magt, som kapitalismen medfører.. Fra 1901 til 1957 opbygges kapitalismen i Danmark. Fra 1957 til 1982 er der et politisk intermezzo med velfærdskapitalisme i form af en voldsom vækst i den i offentlige sektors størrelse.. Men i 1980’erne svinger magten entydigt over til kapitalen, og kapitalismen går fra at være dominerende til at være enerådende.. Hvorfor er 1982 valgt som skæringsår? . Politisk fordi Poul Schlüter det år blev statsminister. Strukturelt, fordi finanssektoren i de år blev sat fri, frihandel blev et mantra og den offentlige sektor blev udsat for en markedstankegang.  .  Med sin bog griber Anders Lundkvist fat i en interessant diskussion om den danske samfundsmodels natur. Hvad vil det sige, at et samfund er kapitalistisk? Er det danske samfund snarere en blandingsøkonomi, hvor den offentlige sektor tegner sig for en stor del af den samlede produktion og indkomst i samfundet? Eller kan et samfund godt være gennemsyret kapitalistisk, selv om den offentlige sektor beslaglægger halvdelen af BNP?. Ja, svarer Anders Lundkvist, for siden 1982 er den politiske diskussion foregået på kapitalismens præmisser, for og imod yderligere frisættelser af kapitalen.. Denne zooms forfatter er ikke sikker på, at Anders Lundkvist har ret i sin betoning af den politiske dynamik som det, der definerer kapitalismens dominans. . Lundkvist definerer selv den offentlige sektor som et demokratisk alternativ til den kapitalistiske sektor - det vil sige den del af samfundsøkonomien, hvor den kapitalistiske produktionsmåde styrer - under politikernes styring og størrelsen af den som et mål for graden af kapitalisme i samfundet. Målt på den måde er det danske samfund ikke blevet mærkbart mere eller mindre kapitalistisk siden 80’erne, den offentlige sektors andel af BNP har næsten ikke ændret sig.  .  Politisk set har de kredse i det danske samfund, som ønsker en større kapitalistisk sektor i samfundet, reelt ingen større medvind. De taler meget, men den offentlige sektors andel af økonomien lader sig tilsyneladende ikke rokke. Det er endnu engang ikke offentlige nedskæringer eller privatiseringer, der står på dagsordenen under årets finanslovsforhandlinger.  . Anders Lundkvist: . Dansk Kapitalisme. Hovedland 2017    .