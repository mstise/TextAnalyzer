 75 år. ¤ Bruno Bjørn Thomsen, tidligere rådmand og 1. viceborgmester i Aalborg, Ravndalen 24, Vodskov, fylder i dag 75 år. . Bruno Bjørn Thomsen blev født i Nr. Tranders og voksede op i Vejgaard. I 1959 kom han i lære som slagter i Vodskov, hvilket senere førte til, at han i en kort årrække åbnede egen butik i Aalborg. . I 1972 flyttede han til Vodskov sammen med sin hustru Tove og sine to børn Anne og Mette. . Bruno Bjørn Thomsens interesse for politik og Aalborgs udvikling førte til, at han blev formand for Socialdemokratiet i Vodskov. I 1989 blev han valgt ind i . Aalborg Byråd, hvor han sad i fire perioder frem til 2006. Som en del af sit virke som politiker sad Bruno i flere år i bestyrelsen for Efterskolen i Hammer Bakker og Aalborg Kongres- og Kulturcenter. . I 2006 gik Bruno Bjørn Thomsen på pension, og han fik mere tid til barnebarnet Maria samt fritidsaktiviteterne - fitness, cykling og golf. En stor passion for cykling resulterede i, at Bruno, som en del af Team Rynkeby, i 2010 cyklede til Paris.. Bruno Bjørn Thomsen er en engageret campist, og gennem mere end 50 år har han kørt med campingvogn i det meste af Europa. Han har en forkærlighed for Italien, hvor turen ofte er gået til, således også i år. Når turen går sydpå, er cyklen altid med, og i år blev det til 850 kilometer på landevejscyklen på syv uger. . Fødselsdagen fejres privat sammen med familien..