Fru 30,7 procent. INDLAND: Socialdemokraternes formand, Mette Frederiksen, fik en velkommen, lidt forsinket 40-års fødselsdagsgave, da erhvervsavisen Børsen udkom i går mandag. I en Greens meningsmåling får partiet hele 30,7 procent af stemmerne - det bedste i 10 år. Og synligt over de 26,3 procent fra valget i 2015, da Helle Thorning-Schmidt var formand.. Samtidig står den såkaldt røde blok til et solidt forspring med over 53 procent af vælgerne bag Socialdemokratiet, SF, Radikale Venstre, Alternativet og Enhedslisten tilsammen. . Det er skidt nyt for regeringspartierne. Det er også skidt for de forsinkede forhandlinger om finansloven, statens budget for 2018.. Dansk Folkeparti går kraftigt tilbage i målingen, som bekræfter tilbagegangen ved kommunalvalget. Det kan nemt udlægges sådan, at Mette Frederiksen har trukket en masse stemmer tilbage fra Dansk Folkeparti med sin hårde linje i udlændingepolitikken, herunder nej til flygtninge, som FN har udvalgt.. Meningsmålinger er mellemtider, ikke valgresultater eller sandhed. En Voxmeter-måling for Ritzau viser tæt på dødt løb mellem blokkene. Men Dansk Folkepartis formand, Kristian Thulesen Dahl, har i hvert fald ikke mindre grund til at holde fast i sine krav om hurtigere hjemsendelser af flygtninge, mens han forhandler både det og finanslov og skattereform i Finansministeriet.. Slaget om finansloven er trukket ud langt over den normale tid. Det kan blive nødvendigt at indkalde Folketinget mellem jul og nytår eller endda lave en midlertidig bevillingslov. Dramatikken og modsætningerne er tilbage for fuldt blus fra sidste efterårs skatteopgør. Liberal Alliance (LA) truede dengang med at vælte regeringen, men blev medlem af den i stedet.  Dansk Folkeparti blæste på LA’s krav om fem procentpoints lettelse af topskatten.. Mindretalsregeringen af Venstre, Liberal Alliance og Konservative har krævet en sænkning af skatterne med i aftalen om finansloven, så støttepartiet Dansk Folkeparti ikke kan løbe fra den sag efter finansloven. . Dansk Folkeparti har svaret igen ved at smide sit velprøvede kort - udlændingestramninger - på bordet oveni finansloven og skattereformen mod 2025.. Grund til stædighed. De tre regeringspartier har på deres side også grund til at være stædige. Hvis regeringen ikke får sine skattelettelser igennem, vil den skuffe sine vælgere. Det vil især blive bemærket af vælgere hos Liberal Alliance, som går mærkbart tilbage i . Greens målingen, mens rivalen Det Konservative folkeparti vinder frem. . Nye Borgerlige betyder stort stemmespild i den borgerlige lejr uden at komme i Folketinget. Venstre har genvundet niveauet fra valget i 2015, som imidlertid var meget dårligt for partiet, faktisk det dårligste i 25 år.. Regeringspartierne vil gerne beholde magten. Men de vil også gerne beholde vælgerne. Især Liberal Alliance har grund til at holde fast i de ”historisk store skattelettelser”, som partileder Anders Samuelsen lovede, efter i august endeligt at have opgivet at sænke topskatteprocenten. Nye Borgerlige står klar til at tage imod frafaldne vælgere, hvis Samuelsen ikke leverer denne gang - og hvis Thulesen Dahl ikke leverer udlændingestramninger..