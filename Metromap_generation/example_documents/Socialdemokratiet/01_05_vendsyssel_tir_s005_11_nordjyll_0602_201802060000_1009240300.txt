 Christina Egelund (LA), . folketingsmedlem:. - Umiddelbart ser det fint ud, og det er dejligt, at Socialdemokratiet efter lang tids tavshed rent faktisk kommer på banen. Dette ligner på lange stræk det, mit eget parti fremlagde for to år siden. Begge bygger på det fornuftige grundprincip, at det er inhumant at bruge rigtig mange penge på at hjælpe relativt få, når man for de samme penge kunne hjælpe mange flere i nærområderne. Vi er enige i, at asylbehandling ikke behøver foregå i Danmark, og at vi til gengæld kan tage flere kvoteflygtninge. Da vi fremlagde vores udspil, kaldte S det et ”fata morgana”, men tilsyneladende er de kommet på andre tanker.. - Jeg er enig med S i, at Danmark bør gå i front og påtage sig rollen som dem, der foreslår et skifte i måden, man internationalt håndterer disse emner på. Omvendt betyder dét, at dette her ikke kan gennemføres i morgen. Men hvis man i politik kun må mene noget, der kan gennemføres dagen efter, er der ingen grund til at vi har politiske diskussioner om, hvor vi gerne vil hen..