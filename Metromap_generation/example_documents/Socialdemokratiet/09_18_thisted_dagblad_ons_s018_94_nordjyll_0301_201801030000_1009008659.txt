Salget af elbiler tog endnu et dyk i 2017. INDLAND: Der bliver fortsat solgt få elbiler i Danmark. I de første 11 måneder af 2017 stod elbilerne for 0,3 procent af det samlede nybilsalg. . 649 elbiler er der ifølge tal fra De Danske Bilimportører blevet solgt frem til 2. december. I samme periode sidste år blev der solgt 966.. Særligt i de første fem måneder af 2017 lå salget af elbiler stille, viser tallene. . Det kan ifølge branchechef i Dansk Elbil Alliance Lærke Flader hænge sammen med, at en række politiske aftaler om afgifter på elbiler har skabt usikkerhed hos forbrugerne.. - Hver gang der bliver indgået nye aftaler om noget så essentielt som registreringsafgiften, så skaber det en usikkerhed hos forbrugerne og forhandlerne. . - Og eftersom den seneste aftale om registreringsafgift på elbiler fra foråret først trådte i kraft i juli måned, var salget naturligt nok påvirket i den mellemliggende periode, siger Lærke Flader.. Regeringen blev i april enige med Socialdemokratiet og Dansk Folkeparti om at sænke registreringsafgiften på elbiler til 20 procent af en tilsvarende afgift på en benzin- eller dieselbil. . Afgiften var ellers steget til 40 procent i år. . Gang i hybridbiler. Hos Dansk Elbil Alliance kan man til gengæld glæde sig over, at de såkaldte hybrid- og opladningshybridbiler ser ud til at sælge bedre. . Tælles hybridbilerne med i det samlede salg af elbiler, står elbilerne nu for 1,5 procent af det samlede nybilsalg mod blot 0,2 procent i første halvår af 2017. . Det er på niveau med Storbritannien og Frankrig, hvor salget også er stigende.. Salget er dog intet sammenlignet med Norge, hvor antallet af elbiler nu er oppe på 130.000. Til sammenligning er der knap 9000 elbiler i Danmark.. Det skrantende salg af rene elbiler i 2017 vidner ifølge De Radikales skatteordfører, Andreas Steenberg, om, at politikerne kan og bør gøre mere for at skubbe gang i salget.. Han mener, at den aftale, som partiet selv var med til at indgå i foråret om at suspendere afgiftsstigninger på elbiler, er ved at blive udhulet af den seneste aftale om at sænke registreringsafgiften.. Regeringen og Dansk Folkeparti blev i september enige om at sænke registreringsafgiften på personbiler, men elbiler var ikke en del af den aftale.. - Når man ad flere omgange nedsætter afgifterne på personbiler uden at begunstige elbilerne, så svarer det til at fortælle forbrugerne, at de skal købe nogle andre biler. . - Og derfor mener jeg, at der er behov for at se på den aftale, vi indgik i foråret, siger Andreas Steenberg.. Skjult skattelettelse. Da elbilerne var fritaget for afgifter, var det især luksus-elbilerne fra amerikanske Tesla, der førte til et rekordsalg af elbiler i 2015. . Tal fra Skatteministeriet viser dog, at salget af især Tesla i de sidste måneder af 2015 gav et hul på 750 millioner kroner i statskassen i form af tabte afgifter.. Afgiftsfritagelsen fik således karakter af at være en skjult skattelettelse til bilkøbere, der havde råd til at købe dyre elbiler.. Hverken Socialdemokratiets skatteordfører, Jesper Petersen, eller Venstres skatteordfører, Louise Schack Elholm, fortryder, at partierne var med til at indføre afgifter på elbiler, selv om det har betydet et faldende salg efterfølgende..