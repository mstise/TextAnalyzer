Tid til ledelsesskifte. REGION: Med stor undren læste vi (12.11.) regionsrådsformand, Ulla Astmans valgoplæg: ”Mennesket først – altid”. Lidt grinagtigt, da der jo i nogen millioner år har eksisteret liv på kloden før mennesket ankom! Yderligere forundret bliver man over den politiske propaganda til støtte for Socialdemokraterne på Christiansborg – fyldt med floskler om skattelettelser og velfærd, foruden en misvisende oplysning om, at regeringens årlige to procent sparekrav skulle være afskaffet af Socialdemokratiet! . Det eneste reelle i indlægget er indledningen: ”Valget til regionerne handler om, hvilket sundhedsvæsen vi vil have”.. Desværre er sundhedsvæsenet i Region Nordjylland præget af mange års manglende inddragelse af og samarbejde med det sundhedsfaglige niveau.. Ulla Astman taler varmt om sundhedshuse: ”hvor f.eks. læger, sygeplejersker, psykologer og fysioterapeuter arbejder side om side. . På den måde skaber vi stærke, tværfaglige miljøer, som især de unge læger efterspørger”.. I det primære sundhedsvæsen er der ikke tid til mange tværfaglige konferencer, systemet er effektivt, man henviser til relevant fagperson efter behov – det kræver ikke mursten! Kun en af yngre læger er interesseret i disse stillinger, som ikke garanterer faglig kvalitet eller kontinuitet. . Under Ulla Astmans ledelse har regionen bygget store sundhedshuse til ca. 300 millioner kr., – mens alment praktiserende læger og speciallæger blev sat uden for indflydelse – resultatet har været sundhedshuse, som for en stor dels vedkommende har stået tomme, med deraf følgende årlige millionudgifter til husleje til ingen nytte!. Det sidste vildskud er indførelse af yngre lægestilling, som indebærer halv tid skiftevis på sygehus og halv tid i almen praksis – en ordning, som fuldstændigt udhuler uddannelsen både til almen praksis og til anden speciallægeuddannelse, og ødelægger mulighed for kontinuitet begge steder. . Ordningen er foreløbigt en forsøgsordning, forhåbentlig indtil et evt. formandsskifte. . Specielt Nordjylland har de senere år haft tiltagende vanskeligt ved at rekruttere læger til Almen praksis – skyldes bl.a. konkurrence fra Sundhedshuse..  Ca. 700-800 uddannede læger i Almen Medicin kunne være aktuelle, men har fundet andet arbejde.  Mange oplever tiltagende detailstyring af den lægefaglige indsats i praksis, kontrol, regelstyring, manglende indflydelse på eget arbejde, manglende mulighed for at udvide/arbejde yderligere eks. ansætte læger/flere sygeplejersker, tiltagende registrering, akkreditering, kvalitetskontrol – trods i forvejen talrige ordninger, som sikrer borgerne en god og sikker behandling. . Almen praksis er grundlæggende for hele vores sundhedssystem. Hver borger er kendt af sin læge, som på meget kort tid kan afklare problemet, evt. videre henvise til det øvrige sundhedsvæsen – og samle trådene op bagefter. . Systemet udgør verdens billigste lægedækning: for 1400 kr. om året er hver borger i Danmark sikret lægehjælp hele døgnet! Samme lægedækning koster i Sundhedshusene det dobbelte! Borgeren møder her stort set aldrig den samme læge! . Manglende almen praksis kommer til at medføre alvorligt faldende kvalitet for borgerne, ulighed i sundhed, og det bliver rasende dyrt for samfundet – skatteborgerne.. Ulla Astman har aldrig haft blik for speciallægepraksis. Region Nordjylland har det laveste antal speciallæger på landsplan, trods et billigt effektivt tilbud, som udfører 25 pct. ambulant virksomhed til en udgift på kun 15 pct. speciallægepraksis er et godt bud på borgernært sundhedstilbud, når afstanden bliver meget stor fra primær sektor til supersygehuse. . Endelig lider de mange (overflødige?) ledelseslag på regionens sygehuse også under manglende inddragelse af lægefaglig/sundhedsfaglig ekspertise. (Selv på Rigshospitalet taler man nu om behov for faglig ledelse med inddragelse af erfarne klinikere i ledelserne). . Har vi et alternativ til Region Nordjyllands ledelse?. Ved lægeforeningens møde i Aalborg i juni 2017, hvor Regionsrådets politiske partier var repræsenteret, demonstrerede Per Larsen (K) et ganske anderledes grundlæggende helhedssyn på sundhedsvæsenet, anbefalede bedre udnyttelse af kapaciteten både i almen praksis og speciallægepraksis, efterlyste bedre behandling af medarbejdere (med henblik på rekruttering til Region Nord). Og fremfor alt gav han udtryk for nødvendigheden af, at inddrage det sundhedsfaglige niveau i beslutninger om indretning af Region Nordjyllands sundhedsvæsen. .