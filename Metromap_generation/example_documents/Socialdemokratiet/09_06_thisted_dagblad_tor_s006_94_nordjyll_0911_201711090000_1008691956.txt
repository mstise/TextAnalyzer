Her går det godt - men  mest i Støvring . STØVRING: Mens vælgermøder i denne tid mange steder i Nordjylland handler om at få tilflyttere og mere vækst, går det rigtig godt på den front i Rebild Kommune.. Men det er ikke uden problemer, kom det frem på onsdagens vælgertræf på Støvring Gymnasium.. For hvorfor skal væksten kun ske i Støvring og Skørping - mest førstnævnte by - og hvad med de små byer i kommunen, lød det fra flere sider? . - Lige nu er det i Støvring, det sker, og vi kan ikke tvinge folk til at bo andre steder. Men når vi får solgt ud i Støvring, får vi penge, og så kommer vi også til Haverslev, lød det fra viceborgmester Allan Busk, Den Sociale Fællesliste.. 950 flere borgere. Borgmester Leon Sebbelin (RV) er ikke for ingenting revisor af profession og kunne med tallenes klare logik opremse, at Rebild Kommune alene fra 2014 til 2017 er vokset med 950 nye indbyggere. Lige nu er indbyggertallet 29.500.. - Så hvis vi flytter os fra slæbesporet til overhalingsbanen, kommer det til at gå rigtig stærkt, lød det fra borgmester Leon Sebbelin (RV), som dermed også fik sendt en hilsen til de kritikere, som havde angrebet byrådsarbejdet for at være fodslæbende og alt for topstyret af rådhuset.. Vækst går ud over miljøet. Men væksten er ikke kun af det gode. Der er også brug for at udvide skolekapaciteten i Støvring, og der skal bygges nye børnehaver. Væksten sker på bekostning af miljøet, mener SF’s spidskandidat Anette Bruun Hansen..  - Det er meget vigtigere, at vi får dyrket det gode liv for borgerne her i kommunen end at få tilflyttere. Byudviklingen i Støvring har været hovsa-agtig og har ikke fulgt kommuneplanen. Det er godt for økonomien, men det sker på bekostning af naturbeskyttelsen.. Får råd til Ferrari. Oplandslisten Axel René Aubertin er dog optimist. For med tiden vil væksten flytte ud i de mindre bysamfund. Forhåbentlig hjulpet på vej af en kommunal bosæt. ningskonsulent. . - Det er billigt at bo i Blenstrup, og det vil de unge finde ud af. Så får de både råd til et hus og en Ferrari.. Det høstede latter blandt de cirka 250 mødedeltagere, men aftenens største bifald tilfaldt 12-årige Simon Greth, som er elev på Karensmindeskolen i Støvring, da han bad borgmesteren svare på, hvad han vil gøre for at få renere toiletter på skolen og køleskab til madpakkerne.. Uhumske skoletoiletter. Borgmester Leon Sebbelin rådede Simon Greth til at gå til skolebestyrelsen, mens Allan Busk, Den Sociale Fællesliste, mente, at kommunen bærer ansvaret, fordi man har udliciteret rengøringen til en privat aktør, og det var bedre, at kommunen selv tog opgaven på sig. Alternativets Per Alstrup mener dog, at eleverne også selv må tage en del af ansvaret på sig.. - For hvem er det, der sviner toiletterne til?. Venstres Jeppe Ugilt mente også, at kommunen kan gøre det bedre, og han kender alt til problemet med tre børn i skolealderen.. - Det er ikke godt nok, som det er nu.. Fra salen blev der også spurgt ind til svage borgeres kamp for at trænge igennem det kommunale system, når de har brug for hjælp. En spørger havde oplevet en mur af tavshed, da hun skrev til byrådets medlemmer. Kun Allan Busk, Den Sociale Fællesliste, havde reageret.. Fører ikke enkeltsager. - Det er vigtigt, at vi reagerer på borgerhenvendelser, men vi skal ikke som politikere køre enkeltsager. Det synes jeg er rigtig, rigtig forkert, lød det fra Socialdemokratiets Thøger Kristensen.. Flere i panelet skældte ud på Christiansborg og regeringen for at lave en lovgivning, som er for kompliceret, og som pålægger kommunernes sagsbehandlere at handle på en bestemt måde.. Dog ikke Allan Busk, Den Sociale Fællesliste:. - Det er utrolig svært at få tilkendt førtidspension i Rebild, og det skal vi ikke give regeringen skylden for. Vi sætter selv overliggeren for lavt i denne kommune, lød det fra Busk, som erklærede sig klar til at tage over som borgmester efter Sebbelin, som havde været for meget til snoreklip.. STØVRING: Mens vælgermøder i denne tid mange steder i Nordjylland handler om at få tilflyttere og mere vækst, går det rigtig godt på den front i Rebild Kommune.. Men det er ikke uden problemer, kom det frem på onsdagens vælgertræf på Støvring Gymnasium.. For hvorfor skal væksten kun ske i Støvring og Skørping - mest førstnævnte by - og hvad med de små byer i kommunen, lød det fra flere sider? . - Lige nu er det i Støvring, det sker, og vi kan ikke tvinge folk til at bo andre steder. Men når vi får solgt ud i Støvring, får vi penge, og så kommer vi også til Haverslev, lød det fra viceborgmester Allan Busk, Den Sociale Fællesliste.. 950 flere borgere. Borgmester Leon Sebbelin (RV) er ikke for ingenting revisor af profession og kunne med tallenes klare logik opremse, at Rebild Kommune alene fra 2014 til 2017 er vokset med 950 nye indbyggere. Lige nu er indbyggertallet 29.500.. - Så hvis vi flytter os fra slæbesporet til overhalingsbanen, kommer det til at gå rigtig stærkt, lød det fra borgmester Leon Sebbelin (RV), som dermed også fik sendt en hilsen til de kritikere, som havde angrebet byrådsarbejdet for at være fodslæbende og alt for topstyret af rådhuset.. Vækst går ud over miljøet. Men væksten er ikke kun af det gode. Der er også brug for at udvide skolekapaciteten i Støvring, og der skal bygges nye børnehaver. Væksten sker på bekostning af miljøet, mener SF’s spidskandidat Anette Bruun Hansen..  - Det er meget vigtigere, at vi får dyrket det gode liv for borgerne her i kommunen end at få tilflyttere. Byudviklingen i Støvring har været hovsa-agtig og har ikke fulgt kommuneplanen. Det er godt for økonomien, men det sker på bekostning af naturbeskyttelsen.. Får råd til Ferrari. Oplandslisten Axel René Aubertin er dog optimist. For med tiden vil væksten flytte ud i de mindre bysamfund. Forhåbentlig hjulpet på vej af en kommunal bosæt. ningskonsulent. . - Det er billigt at bo i Blenstrup, og det vil de unge finde ud af. Så får de både råd til et hus og en Ferrari.. Det høstede latter blandt de cirka 250 mødedeltagere, men aftenens største bifald tilfaldt 12-årige Simon Greth, som er elev på Karensmindeskolen i Støvring, da han bad borgmesteren svare på, hvad han vil gøre for at få renere toiletter på skolen og køleskab til madpakkerne.. Uhumske skoletoiletter. Borgmester Leon Sebbelin rådede Simon Greth til at gå til skolebestyrelsen, mens Allan Busk, Den Sociale Fællesliste, mente, at kommunen bærer ansvaret, fordi man har udliciteret rengøringen til en privat aktør, og det var bedre, at kommunen selv tog opgaven på sig. Alternativets Per Alstrup mener dog, at eleverne også selv må tage en del af ansvaret på sig.. - For hvem er det, der sviner toiletterne til?. Venstres Jeppe Ugilt mente også, at kommunen kan gøre det bedre, og han kender alt til problemet med tre børn i skolealderen.. - Det er ikke godt nok, som det er nu.. Fra salen blev der også spurgt ind til svage borgeres kamp for at trænge igennem det kommunale system, når de har brug for hjælp. En spørger havde oplevet en mur af tavshed, da hun skrev til byrådets medlemmer. Kun Allan Busk, Den Sociale Fællesliste, havde reageret.. Fører ikke enkeltsager. - Det er vigtigt, at vi reagerer på borgerhenvendelser, men vi skal ikke som politikere køre enkeltsager. Det synes jeg er rigtig, rigtig forkert, lød det fra Socialdemokratiets Thøger Kristensen.. Flere i panelet skældte ud på Christiansborg og regeringen for at lave en lovgivning, som er for kompliceret, og som pålægger kommunernes sagsbehandlere at handle på en bestemt måde.. Dog ikke Allan Busk, Den Sociale Fællesliste:. - Det er utrolig svært at få tilkendt førtidspension i Rebild, og det skal vi ikke give regeringen skylden for. Vi sætter selv overliggeren for lavt i denne kommune, lød det fra Busk, som erklærede sig klar til at tage over som borgmester efter Sebbelin, som havde været for meget til snoreklip..