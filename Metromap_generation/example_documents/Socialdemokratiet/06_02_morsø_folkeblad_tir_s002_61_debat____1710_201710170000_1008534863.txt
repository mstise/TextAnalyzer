Hvorfor enighed om budget 2018?. BUDGET: Mandag i sidste uge vedtog en enig kommunalbestyrelse et budget for 2018.. At det var en enig kommunalbestyrelse er ikke ensbetydende med, at alle fik det med, de havde ønske om, men kun et tegn på at alle har måttet give og tage i de sidste forhandlinger før det endelig oplæg til budgettet for 2018 lå klar. . Det at lægge et budget for det kommende år starter jo allerede lige efter nytår, der sker hele tiden en tilpasning i forhold til lovændringer, tilskudsregler, antal brugere af de kommunale tilbud osv.. Hen i maj bliver vi så i udvalgene forelagt et foreløbigt budgetforslag, og det er så her, vi for alvor begynder at arbejde med budgettet i partierne, vi skal vurdere, om der er noget af det, vi plejer, der skal væk til fordel for noget andet, vi gerne vil have ind, vi skal partimæssigt vurdere, om vi mener, der er plads til udvidelser/nye tiltag.. I forbindelse med budget 2018 havde vi fra Socialdemokratiets side flere ønsker, som vi havde planlagt fremført på budgetseminaret først i september, men umiddelbart op til seminaret blev vi forelagt et oplæg fra borgmesteren, et oplæg som de andre borgerlige partier bakkede op om.. Oplægget manglede dog en del i forhold til de ønsker, vi socialdemokrater havde.. Vi ville have tilbud om gratis psykologhjælp til under 25 årige. Vi ville have yderligere midler til varme hænder på ældreområdet, vi ville have den tiltrængte renovering af Dueholmskolen med, vi ville give Sundby Havn mulighed for et Havnehus, vi ville have indført to-lærer-ordning, vi ville have gang i etablering af en legeplads ved Dueholmskolen/Multiparken, vi ville bevare sundhedsordningen for de kommunalt ansatte, alt dette fik vi med i den endelige aftale, derudover havde vi selvfølgelig andre ønsker, ønsker som vi som socialdemokrater til stadighed vil arbejde for, og som jeg som borgmesterkandidat vil være garant for, der bliver arbejdet hårdt for, hvis jeg kommer til at stå i spidsen for Morsø Kommune.. Vi vil som socialdemokrater arbejde for: Efter- og videreuddannelse af kommunens ansatte, fastholde de kommunale arbejdspladser i kommunalt regi, kræve “kædeansvar” og lærlingepligt i forbindelse med kommunale projekter, støtte op om de initiativer der er ude på øen bl.a. Næssundfærgen, vi vil fastholde vores nej til kæmpevindmøller på Mors, vi vil støtte op om vedvarende “grøn” energiproduktion (solceller - jordvarme - varmepumper), vi vil i samarbejde med lærerne i de kommunale skoler udvikle øens skoler, vi vil i samarbejde med turisterhvervene gøre øen mere attraktiv for turister, alt sammen noget, som vi socialdemokrater, der stiller op ved det kommende kommende kommunevalg vil uddybe mere i den kommende tid..