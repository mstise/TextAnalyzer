Servicetjek af folkeskolen. UNDERVISNING: Nu er der efterhånden gået nogle år siden, at byrådet Mariagerfjord Kommune lavede de mange skolelukninger og nedlæggelse af specialklasserne.. Derfor trænger folkeskolen nu til et grundigt serviceeftersyn.. Jeg vil kæmpe for bedre vilkår for elever og personale på skolerne. Det er helt og aldeles uholdbart, at folkeskolen gisper efter vejret. Op til 28 elever i klasserne er ganske enkelt for mange.. Skoledagen bør være lidt kortere for nogle af eleverne - indskolingen kunne være i skole 28 timer om ugen, og i 10. klasse kunne timetallet sættes lidt ned, samtidig med at man åbnede lidt mere op for muligheden for at komme mere i praktik.. En anden mulighed er at bringe antallet af elever i klasserne ned. De mange skolelukninger samtidig med nedlæggelse af mange specialklasser har hævet elevtallet i klasserne ganske betragteligt de seneste år.. Socialdemokratiet vil sænke klassestørrelsen til max 24 elever i klasserne - gerne med start allerede fra sommeren 2019 - en beregning viser, at det vil koste cirka fem mio. kr., men vi har ikke råd til at lade være med at lave den investering.. Tilflyttere kommer, når der er gode skoler og dagtilbud til deres børn.. Med den geografiske udstrækning kommunen har, skal der også være skoler i lokalsamfundene. Derfor vil jeg ikke være med til at nedlægge flere skoler i kommunen, hvis jeg bliver genvalgt den 21. november..