Fordeling af elever. TOSPROGEDE: 13. september kunne man her i avisen læse, at Socialdemokratiet i Aalborg Kommune vil for- dele tosprogede elever gennem en frivillig ordning. . Dette står ellers i skæ- rende kontrast til, hvad Lisbeth Lauritsen (S) sagde på  byrådsmødet 9. januar 2017, hvor hun slog fast, at der for det første ikke var nogle problemer med antallet af tosprogede på vores skoler og for det andet kunne fortælle, at de tiltag, kommunen allerede gjorde med eksempelvis inklusion var, tilstrækkelige. . Distriktsskolen var dengang fuldstændig hellig for hende. Jeg husker, at hun bl.a. udtalte, at hun aldrig ville acceptere, at hendes børn skulle flyttes til en skole, der havde længere afstand til hendes bopæl. Derfor finder jeg det lidt morsomt, at hun nu vil bede andre om at gøre det med deres børn. . I januar lød beskeden fra Lauritsen, at alle skoler selvfølgelig kan rumme de tosprogede elever, ellers skulle der ansættes flere lærere eller pædagoger og indføres modersmålsundervisning - til trods for, at erfaringer og eksperter har slået fast, at sidstnævnte ingen effekt har. . Efter at have læst skoleforvaltningens undersøgelse er hun tilsyneladende blevet klogere - og det glæder mig. For selvom jeg helst ser et loft over antallet af tosprogede elever i klasserne, således at alle børn i kommunen får samme forudsætninger for deres indlæring, så synes jeg bestemt, at deres forslag er et skridt i den rigtige retning. . Hvis man følger med i udlændinge- og integrationsdebatten i medierne, så vil man hurtigt kunne se, at Socialdemokratiet altid halter lidt efter Dansk Folkeparti og først skal ud og kritisere vores forslag for at være unødvendige og overskruede. Et par måneder senere kommer de så med et udspil, der er et skridt på vejen, og nogen tid senere har de så implementeret vores politik fuldstændig. Så jeg er fortrøstningsfuld og tror på, at Socialdemokratiet i Aalborg også kommer med på vognen - ligesom lands- ledelsen efterhånden er kommet. .