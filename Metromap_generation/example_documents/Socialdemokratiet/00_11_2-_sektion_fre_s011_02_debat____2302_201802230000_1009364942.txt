Privatskoler må 
tage større ansvar. INTEGRATION: Antallet af fri- og privatskoler i blandt andet Nordjylland er steget over de seneste år, og i 2016 var Region Nordjylland den region med flest nye friskoler. . Opblomstringen af nye fri- og privatskoler kalder på, at de i langt højere grad skal løfte et socialt ansvar i forhold til, hvad de gør i dag. Dels fordi de tager flere elever og dels fordi, de på linje med folkeskolen spiller en central rolle i vores uddannelsessystem. . Det danske velfærdssamfund er kendetegnet ved, at vi løfter i flok. Det gælder på arbejdspladsen, i hjemmet og alle andre steder. Derfor skal det naturligvis også gælde i hele uddannelsessystemet. . Socialdemokratiet foreslår, at privatskolerne skal løfte det sociale ansvar på samme måde, som landets folkeskoler allerede gør i dag. . Konkret foreslår Socialdemokratiet, at landets privatskoler tager aktiv del i integrationsindsatsen. . Socialdemokratiets mål er, at der maksimalt skal gå 30 pct. tosprogede elever på en enkelt skole. . Derfor skal anvisningsretten også gælde for landets privatskoler. . At landets privatskoler i årevis har kørt solo, uden at tage deres del af ansvaret for fællesskabet, holder naturligvis ikke. Vi må alle løfte i flok – også landets private skoler. . Hele det danske samfund har glæde af, at så mange elever som muligt lærer det danske sprog og dansk kultur. . Her er der en særlig udfordring med landets tosprogede, der i nogle tilfælde har større udfordringer på dette felt end f.eks. elever med traditionel dansk baggrund. Alle skoleelever i Danmark har krav på at lære det danske sprog og den danske kultur, så de kan vokse op på lige fod med deres jævnaldrende og senere bidrage til samfundet på lige vilkår. Her må vi alle hjælpe til. Derfor også landets private skoler.  . God integration skaber et bedre og tryggere samfund, og det har vi alle en interesse i. . S ønsker, at landets kommuner kan anvise tosprogede børn til både folke- og . privatskoler. Det skal sikre en mere ligelig fordeling end i dag. Forslaget er både rimeligt og nødvendigt, fordi vi ved, at vi alle bedst lærer et sprog og en kultur ved at omgås mennesker, der taler sproget og lever i kulturen. . Med dette forslag kan vi sikre en langt mere ligelig fordeling på landets skoler, og at uddannelsessystemet i langt højere grad bidrager til integrationsindsatsen. . Forslaget kan måske lyde som et opgør med den selvbestemmelse, som privatskolerne råder over. Det er ikke tanken. Vi stiller blot et rimeligt krav om at bidrage til fællesskabet. . Privatskolernes øvrige frihedsgrader ønsker vi ikke at ændre ved. . I øvrigt har vi det sådan, at så længe samfundet betaler for majoriteten af privatskolernes drift, er det også kun rimeligt at stille krav om, at de bidrager til fællesskabets opgaver..