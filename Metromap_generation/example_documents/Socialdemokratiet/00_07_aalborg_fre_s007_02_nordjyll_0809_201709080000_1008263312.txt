S vil flytte styrelse til Nordjylland. NORDJYLLAND: Når Fiskeristyrelsen alligevel skal skilles ud fra resten af Miljø- og Fødevareministeriet, bør regeringen flytte den fra København til Nordjylland, foreslår Socialdemokratiet.. Efter alvorlig kritik af forvaltningen er det besluttet også at gøre minister for ligestilling og nordisk samarbejde Karen Ellemann (V) til fiskeriminister og at placere hendes ny ansvarsområde i tilknytning til Udenrigsministeriet. . Hun har netop varslet, at der nu skal ansættes en ny direktør og fire nye kontorchefer.. Når man gør det, bør stillingerne - og resten af styrelsen - placeres i Nordjylland, mener den socialdemokratiske fødevareordfører Simon Kollerup. . - Størstedelen af dansk fiskeri foregår i denne ende af landet. Så er der god fornuft i, at styrelsen også for adresse i Nordjylland, siger han. . Styrelsen har ca. 250 ansatte, hvoraf en del - i fiskerikontrollen - i forvejen har arbejdsplads uden for København. Hvis de resterende også flyttes ud, frygter Simon Kollerup ikke, at der går viden og erfaring tabt:. - Nordjylland og fiskeri rimer på hinanden, så jeg tror da, at mange ansatte i styrelsen vil kunne se en idé i at arbejde tæt på dem, det hele handler om. Vil ikke alle flytte med, er jeg helt tryg ved, at der i Nordjylland findes folk med de rette kompetencer, både når det gælder fiskeri og jura. . Både statsminister Lars Løkke Rasmussen (V) og den ny fiskeriminister gæster i øvrigt i dag Nordjylland. Det sker for at deltage i 50 års-jubilæet på Hanstholm Havn..