S vil have alle med. FRISKOLETILSKUD: Politisk ordfører Christina Egelund (LA) fortæller i et indlæg her i avisen, at vi i Socialdemokratiet ønsker at gøre det markant dyrere for forældre at sende deres børn i fri- og privatskole. Men det er ikke rigtigt. Det er en skam, at Christina Egelund misforstår hensigterne vores udspil, så nu vil jeg forklare dem:. Der er alt for mange, der forlader folkeskolen uden at bestå dansk og matematik. Det gælder især dem, der kommer fra hjem med de laveste indtægter. Sådan må det ikke være, og det skal vi derfor have rettet op på. Socialdemokratiet vil derfor rulle støtten til fri- og privatskoler tilbage til det niveau, det var på i 2015 - altså tilbage til 71 procent. Vi ønsker i stedet at bruge pengene på at forbedre folkeskolen, som fortsat er den skoleform, flertallet af danske børn går i. For det en fælles opgave at sikre, at alle har adgang til en god, folkeskole, der udstyrer børn med de nødvendige færdigheder, så de kan komme videre i uddannelsessystemet efterfølgende. Uanset, hvor de bor.. Desværre er den tiltagende centralisering er også gået ud over gode, nordjyske landsbyer, der har givet afkald på deres folkeskole. Ildsjæle har i flere af disse byer startet en friskole, og det skal selvfølgelig stadig være en mulighed at vælge den lokale friskole til. Den mulighed bakker vi fortsat op omkring, og derfor ønsker vi stadig at støtte friskoler med et tilskud på 71 pct.. Men i en tid, hvor regeringen presser kommunerne på økonomien, bør vi sikre, at en af kommunernes kerneydelser, nemlig folkeskolen, fortsat kan levere varen. Derfor skal tilskuddet til friskoler ikke være større. Det skal vores indsats i folkeskolen til gengæld.. Så. kære Egelund, vores forslag er ikke et angreb på friskoler. Det er et solidarisk forslag, der modsat regeringens forslag sikrer, at folkeskolen netop tager hånd om de elever, der ikke har de bedste forudsætninger for at tillært sig de basale færdigheder..