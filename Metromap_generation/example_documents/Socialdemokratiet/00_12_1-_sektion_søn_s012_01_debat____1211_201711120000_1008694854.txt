Baggrund glemmes. VELFÆRD: Forleden dumpede et uventet brev ind ad min private brevsprække, signeret ”Mette Frederiksen, formand for Socialdemokratiet”. Jeg burde måske føle mig beæret, sådan at være en blandt 600.000 danske vælgere - ud af et vælgerkorps på 4,1 mio. vælgere - som Frederiksen henvender sig direkte til med sit budskab ”velfærd frem for skattelettelser”. Men jeg er aldeles ikke beæret over, at en socialdemokrat sådan blander sig i min kommunes valgkamp med et forsøg på politisk belæring. Lad os kigge på, hvad der er baggrunden for velfærd. Velfærd ville ikke eksistere uden en befolkning i arbejdstøjet i først og fremmest den private sektor. Disse ansatte samt deres ledere betaler den skat, der sikrer velfærd i samfundet. Skattelettelser i toppen går til udvidelse af eksisterende virksomheder samt etablering af nye. Det øger antallet af arbejdspladser med positiv følgevirkning på velfærd for os alle, grundet større skattegrundlag. Så Mette F.’s sludder om, at skattelettelser står i modsætning til velfærd, burde nogen fortælle hende er usandt!.