Ren hygge fra ovnen. Når de tre centrale partier - Venstre, Socialdemokratiet og Dansk Folkeparti - ikke kræver forbud mod de danske brændeovne, der ifølge undersøgelser står for 65 procent af den samlede udledning af skadelige partikler, har det en såre enkel forklaring.. Der står omkring 750.000 brændeovne i de danske stuer, og et forbud ville derfor fornærme omkring halvanden millioner vælgere, som synes, at brændeovnen er en del af den danske hyggekultur - ligesom sankthansbål og grillmad på terrassen, når det ikke regner.. Tallene er dramatiske: Brændeovnene forurener ifølge Nationalt Center for Miljø og Energi, langt mere end den samlede biltrafik..  Men vælgerne ville sanke glødende kul over politikernes hoved, og der ville falde langt mere brænde ned over partierne, end der bliver fyret af i ovnene, hvis de blev forbudt.. Og selvfølgelig ville der det. Forbud er sjældent den gangbare løsning på et problem. Men dels kan ejerne af brændeovnene selv afhjælpe udslippet med 80 procent ved at følge nogle simple råd fra Miljøstyrelsen - og de burde faktisk være deres ”grundlov”.. Dels eksisterer der filtre, som blandt andet fjerner hovedparten af de giftige stoffer fra store forbrændingsanlægs skorstene. Tilsvarende filtre kunne jo gøres lovpligtige for private og dermed strafbare at ”glemme”.. Der har også før været skrotpræmier for gamle ovne lige som for gamle biler. Det var nok mere end en enkelt overvejelse værd, om ikke de skulle genoplives. Afgifter, som der er på anden slags varme, er også en mulighed.. Høflige appeller hjælper sjældent alverden. Det gør til gengæld det, der appellerer direkte til tegnebogen, viser erfaringen. Når og hvis den kvarte million brændeovne producerer to tredjedele af de samlede udledning, er den højt besungne hygge ikke noget langtidsholdbart argument for status quo.. Politikerne bør stærkt overveje de værktøjer, der allerede findes, og som kan sikre, at brændeknuderne i ovnen skaber .