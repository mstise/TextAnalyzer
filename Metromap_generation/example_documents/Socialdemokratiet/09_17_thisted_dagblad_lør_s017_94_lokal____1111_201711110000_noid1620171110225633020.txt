Ni partier ønsker flere p-pladser. AALBORG: Et stort flertal af partierne, der er på stemmesedlen til kommunalvalget i Aalborg, ønsker, at der fremadrettet skal etables flere p-pladser i midtbyen.. Det viser de svar, som NORDJYSKE Medier har fået fra 13 spidskandidater. S, V, K, RV, Fjordlisten, LA, KD, DF og NB svarer ja til spørgsmålet, mens EL, SF, ALT og Sociale Fælles Liste svarer nej. . Debatten om, hvor vidt der er for få p-pladser i midtbyen, har bølget frem og tilbage indeværende byrådsperiode. Mens primært de borgerlige partier har kritiseret, at der er for få p-pladser i centrum, og at man eksempelvis har nedlagt parkeringspladserne på Frederikstorv, så har by- og landskabsrådmand Hans Henrik Henriksen (S) peget på, at belægningsprocenter har vist, at der er ledig kapacitet i parkeringshuse og på de offentlige parkeringsarealer..  Selv Aalborg City har udtalt, at ”der er masser af p-pladser i Aalborg City - også tæt på”. . I øjeblikket er Budolfi Plads dog lukket for parkering grundet omdannelsen, og i budgetforliget 2018 med alle partier bag er det besluttet at afsætte midler i 2019 midler til en udvidelse af p-anlægget på Sauers Plads og til etablering af flere skråparkeringspladser. . Bynært. Men fremover skal bilisterne altså have endnu flere pladser i midtbyen, hvis det står til bl.a. Venstre.. - Parkering skal være muligt bynært, når man kommer ind fra alle ”sider” af byen, siger Tina French Nielsen (V).. Hos Socialdemokratiet vil man også etablere flere p-pladser.. - Jeg synes også, at vi skal have kigget på udviklingen af Aalborg Sygehus Nord området ved Gåsepigen i forhold til også at få lavet p-hus i den forbindelse, så vi kan få håndteret flere biler der, siger borgmester Thomas Kastrup-Larsen (S).. SF er dog uenig.. - Vi har p-pladser nok, men vi skal skabe bedre information om mulighederne i de offentlige og private p-huse, så det bliver nemt at finde en ledig p-plads, siger Jens Toft-Nielsen (SF).. Hjælp til detailhandlen. Flere partier peger på, at man skal hjælpe detailhandlen via flere p-pladser.. - Bymidten lever også af, at der kommer kunder til butikker, restauranter og kulturelle tilbud. Så det skal naturligvis være til at komme dertil og parkere, siger Thomas Krarup (K).. Det samme mener LA.. - Det er nødvendigt at udbygge antallet af p-pladser efterhånden, som byen vokser, hvis forretningerne i midtbyen skal kunne klare sig i konkurrencen fra City Syd, siger Hans Peter Beck (LA).. Midtbyen fravælges. DF mener, at den nuværende p-kapacitet får mange til at fravælge midtbyen.. - Der er for få p-pladser i centrum hvilket betyder, at mange borgere fra oplandsbyerne og vores nabokommuner fravælger midtbyen. . Som Region Nordjyllands hovedstad bør Aalborg og i særdeleshed vores midtby kunne fungere som magnet for de handlende fra regionens øvrige byer, siger Kristoffer Hjort Storm (DF).. Kristendemokraterne vil have flere p-pladser centralt af hensyn til bl.a. børnefamilierne.. - De senere års nedlæggelse af p-pladser gør det besværligt for unge familier at finde parkeringsmuligheder i midtbyen. Ligeledes har andre, inkl. de ældre, også udfordringer med de lange afstande fra de nuværende p-pladser udenfor midtbyen, siger Niels Jørgen Lassen (KD).. Social Fælles Liste mener, at der er nok p-pladser.. - Der er uudnyttede pladser bl.a. under Friis og på Sauers Plads. Skal der være flere, skal de i hvert fald under jorden, siger Anne-Dorte Krog (Social Fælles Liste)..