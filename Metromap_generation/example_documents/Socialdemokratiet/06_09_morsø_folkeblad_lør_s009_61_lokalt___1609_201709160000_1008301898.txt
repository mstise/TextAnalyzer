fire skarpe. 1. Hvem vil I pege på som borgmester? - Mig. Men da hverken Venstre eller Socialdemokratiet forventes at få flertal alene, kan det blive aktuelt at pege på Ellen Philipsen Dahl (DB) afhængigt af mandaternes fordeling. . 2. Hvor mange mandater skal der til, for at I er tilfredse med valget? - Hvis vi kan holde de otte, vi har nu, vil jeg være tilfreds. Vi var meget tæt på at få otte ved sidste valg, men fik det så i perioden, da Jens Dahlgaard sprang fra DB til os. Vi forsøgte i 2013, og vi forsøger igen ved dette valg, at danne valgforbund med Enhedslisten, men det er ikke lykkedes endnu. Det ville ellers være til gavn for begge partier. . 3. Hvad er jeres vigtigste mærkesag de næste fire år? - Stop for udlicitering. Det er klart, at områder som snerydning aldrig kan blive rentable for kommunen, men for eksempel slåning af rabatter er lige blevet hjemtaget. Hvis der ligger en cykel i vejkanten, vil en privat med kontrakt på opgaven bare køre hen over den. En kommunal ansat vil stoppe op og bære cyklen i sikkerhed. Der er mange andre opgaver, som gøres bedre af kommunalt ansatte, for eksempel rengøring. . 4. Hvor længe kan Morsø Kommune fortsætte som selvstændig kommune? - Længe, men kun hvis vi er åbne over for samarbejde med andre kommuner. Hvis vi på et specialiseret it-felt har behov for en halv stilling, vil vi eksempelvis kunne ansætte en fuldtids medarbejder sammen med en anden kommune..