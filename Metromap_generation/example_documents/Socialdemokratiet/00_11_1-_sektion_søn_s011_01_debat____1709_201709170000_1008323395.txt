Staten er bedst til at køre med togene. KOLLEKTIV TRAFIK: Med Togfonden og andre brede forlig i Folketinget har Social- demokratiet været med til at sikre en historisk stor vitaminindsprøjtning til dansk jernbane. Dansk jernbane bliver elektrificeret, hastighedsopgraderet, skinnerne rettes ud, så komforten øges og meget, meget mere. Hvis vi griber det rigtigt an, kan danskerne om få år høste frugterne af dette store arbejde. Større rettidighed, færre aflysninger og forsinkelser, kortere rejsetider, renere luft uden sundhedsskadelige partikler, bedre internet og meget mere. . Men det er også på tide. Noget skal ske - hurtigt. For dansk jernbane har været nødlidende de sidste mange år. Passagerer har måttet stå op i propfyldte tog. Passagerer har siddet eller stået og ventet i tog, der pludselig stoppede uden varsel. Og DSB har tilsyneladende ikke anet, hvad Banedanmark har foretaget sig og omvendt. Danske togpassagerer har stået model til en behandling, der langt fra er værdig. Derfor er Socialdemokratiet klar til at tage skeen i den anden hånd og lære af årtiers fejltagelser. Vi har set det med TDC, med Københavns Lufthavn og Post Norden. Liberalisering og markedstankegang er ikke altid lykken. Når det handler om vital infrastruktur, er vi nødt til at have samfundsmæssig og demokratisk hånd i hanke med, hvad der sker. Danskerne har nemlig krav på direkte og demokratisk indflydelse på infrastrukturen. . I øvrigt findes der heller ikke nogen reelle private aktører på jernbaneområdet. Arriva er via Deutsche Bahn 100 procent ejet af den tyske stat, mens Svenske Järnvägar er ejet af den svenske stat, og sådan er det hele vejen igennem. Vælger vi at fortsætte med yderligere såkaldt ”privatisering”, overlader vi reelt vores jernbane til andre staters økonomiske interesser, som sjældent er vores egne danske passagerers interesser.. Jernbanen fungerer bedst, når samfundet driver den. I Storbritannien, hvor Thatcher gennemførte kæmpe privatiseringer af jernbanen i 1980’erne, er der i dag et stort politisk pres og ikke mindst pres fra passagererne for, at samfundet tager et langt større ansvar for koordination og udvikling af jernbanen. Med udviklingen af det såkaldte ”Transport For London” har briterne allerede vist, hvor stærkt man kan udvikle den kollektive trafik, når samfundet tager ansvar og går ind i arbejdet med at samtænke og koordinere.  . I forbindelse med weekendens socialdemokratiske kongres i Aalborg toner Socialdemokratiet rent flag og siger fra over for liberalisternes evindelige snak om privatisering og markedsgørelse. Nej, Socialdemokra- tiet ønsker borgerne og i denne sammenhæng passagererne i fokus. Derfor siger vi . Glemmer vi så vejene? Nej slet ikke. Kun ved at styrke jernbanen og den kollektive trafik modvirker vi den kaotiske trængsel, der hærger det danske vejnet i dag. Og naturligvis skal vi også i gang med en vitaminindsprøjtning til den øvrige danske infrastruktur, herunder vejene.          .