Så skal der ryddes op. NORDJYLLAND: Der er stjerner og vandbærere, også i politik, og ikke mindst når det handler om at fjerne de mange valgplakater, der har prydet lygtepæle og andet opretstående materiel igennem de seneste uger.. Alene i Aalborg har den socialdemokratiske partiforening fremstillet ikke mindre end 10.000 plakater, og både opsætning og nedtagning har været lagt i hænderne på knap 60 frivillige samt de 26 menige kandidater og deres eventuelle støtter.. Søndag var Astrid Bisgaard Schmidt og Mattias Schou, begge universitetsstuderende, i sving i Vejgaard-området i Aalborg, og selvom valgkampen nu har stået på i en lille måneds tid, virker ingen af dem ”plakatfulde” endnu.. - Vi har været i gang i lang tid med forberedelser og med planlægning af, hvad vi skulle lave under valgkampen, og de sidste par uger har vi brugt næsten al vores vågne tid. Det har været hårdt, men det har været sindssygt sjovt at være med, og jeg synes også, jeg har lært meget. Ikke mindst om, hvordan man egentlig sætter sådan en kampagne sammen, siger Astrid Bisgaard Schmidt, der efter at have taget sin bachelor i Aalborg nu studerer statskundskab i København.. Mening med galskaben. Spørger man formanden for Socialdemokratiets fællesledelse i Aalborg, Jens Pedersen, så ser han frem til, at det er slut for denne gang.. - Personligt har jeg det sådan, at jeg ikke gider se på dem. Jeg var hellere fri, men når vi ved, det har betydning, så er der ingen vej udenom, siger han. . Ifølge Jens Pedersen viser undersøgelser, at der er en mening med plakaterne.. - Selv om man kan diskutere, hvor valide de er, så tyder undersøgelserne på, at man dels kan se, at der er valg - og det har ingen vel kunnet være i tvivl i den seneste tid - dels har det betydning for dem, der måske ikke har så meget viden om politik, at de kan genkende en kandidat, siger han.. I samme åndedrag erkender han, at det i forhold til den demokratiske proces næppe rummer den store pointe.. - Der er ikke så meget politik i det. Det handler mere om reklame. Men vi risikerer altså at gå glip af stemmer, hvis vi lader være, siger Jens Pedersen.. Boblevand og knas. Man diskuterer ikke med en vinder, og uanset om det er skilteskoven, der er skyld i det, eller ej, så har den socialdemokratiske kampagne i Aalborg fejet al modstand af banen, og spidskandidat Thomas Kastrup-Larsen har fået knusende 29.498 personlige stemmer.. Det blev der skålet på søndag i kampagnekontoret i Danmarksgade i Aalborg, hvor frivillige og kandidater var samlet til pindemadder, boblevand, valgbajere, knas . - og ikke mindst roser.. - Nogle siger, at jeg har gjort det godt, men jeg vil sige, at VI har gjort det godt. Tusind tak for indsatsen, sagde Thomas Kastrup-Larsen, der oven i købet rettede en personlig tak til Astrid Bisgaard Schmidt.. Han har selv været forskånet med det trælse arbejde med valgplakaterne.. - Det er vigtigere, at jeg får sovet ordentligt, så jeg er frisk til valgkampagnen i øvrigt, men jeg er dybt taknemmelig over for de mange frivillige, der har taget sig af tjansen, siger den genvalgte borgmester.. Nemt at holde gejsten. I forhold til valgplakaterne er der ifølge kampagneleder Rasmus Ingstrup godt styr på dem.. - Det er heldigvis nemmere at holde gejsten, når man har haft et godt resultat, og vi skal nok nå i mål, inden fristen udløber. Det kan godt være, der er enkelte plakater, der er gledet ned bag en hæk, eller er vendt om, så vi ikke har fået øje på dem, men jeg gætter på, at vi selv fanger 95-98 procent, og heldigvis er folk flinke til at ringe ind og gøre os opmærksom på dem, vi har overset, siger han.. - Det håber jeg. For det er mit nummer og email-adresse, der står på plakaterne, kvitterer Jens Pedersen.. Efter reglerne skal plakaterne være pillet ned senest otte dage efter valgdagen.. NORDJYLLAND: Der er stjerner og vandbærere, også i politik, og ikke mindst når det handler om at fjerne de mange valgplakater, der har prydet lygtepæle og andet opretstående materiel igennem de seneste uger.. Alene i Aalborg har den socialdemokratiske partiforening fremstillet ikke mindre end 10.000 plakater, og både opsætning og nedtagning har været lagt i hænderne på knap 60 frivillige samt de 26 menige kandidater og deres eventuelle støtter.. Søndag var Astrid Bisgaard Schmidt og Mattias Schou, begge universitetsstuderende, i sving i Vejgaard-området i Aalborg, og selvom valgkampen nu har stået på i en lille måneds tid, virker ingen af dem ”plakatfulde” endnu.. - Vi har været i gang i lang tid med forberedelser og med planlægning af, hvad vi skulle lave under valgkampen, og de sidste par uger har vi brugt næsten al vores vågne tid. Det har været hårdt, men det har været sindssygt sjovt at være med, og jeg synes også, jeg har lært meget. Ikke mindst om, hvordan man egentlig sætter sådan en kampagne sammen, siger Astrid Bisgaard Schmidt, der efter at have taget sin bachelor i Aalborg nu studerer statskundskab i København.. Mening med galskaben. Spørger man formanden for Socialdemokratiets fællesledelse i Aalborg, Jens Pedersen, så ser han frem til, at det er slut for denne gang.. - Personligt har jeg det sådan, at jeg ikke gider se på dem. Jeg var hellere fri, men når vi ved, det har betydning, så er der ingen vej udenom, siger han. . Ifølge Jens Pedersen viser undersøgelser, at der er en mening med plakaterne.. - Selv om man kan diskutere, hvor valide de er, så tyder undersøgelserne på, at man dels kan se, at der er valg - og det har ingen vel kunnet være i tvivl i den seneste tid - dels har det betydning for dem, der måske ikke har så meget viden om politik, at de kan genkende en kandidat, siger han.. I samme åndedrag erkender han, at det i forhold til den demokratiske proces næppe rummer den store pointe.. - Der er ikke så meget politik i det. Det handler mere om reklame. Men vi risikerer altså at gå glip af stemmer, hvis vi lader være, siger Jens Pedersen.. Boblevand og knas. Man diskuterer ikke med en vinder, og uanset om det er skilteskoven, der er skyld i det, eller ej, så har den socialdemokratiske kampagne i Aalborg fejet al modstand af banen, og spidskandidat Thomas Kastrup-Larsen har fået knusende 29.498 personlige stemmer.. Det blev der skålet på søndag i kampagnekontoret i Danmarksgade i Aalborg, hvor frivillige og kandidater var samlet til pindemadder, boblevand, valgbajere, knas . - og ikke mindst roser.. - Nogle siger, at jeg har gjort det godt, men jeg vil sige, at VI har gjort det godt. Tusind tak for indsatsen, sagde Thomas Kastrup-Larsen, der oven i købet rettede en personlig tak til Astrid Bisgaard Schmidt.. Han har selv været forskånet med det trælse arbejde med valgplakaterne.. - Det er vigtigere, at jeg får sovet ordentligt, så jeg er frisk til valgkampagnen i øvrigt, men jeg er dybt taknemmelig over for de mange frivillige, der har taget sig af tjansen, siger den genvalgte borgmester.. Nemt at holde gejsten. I forhold til valgplakaterne er der ifølge kampagneleder Rasmus Ingstrup godt styr på dem.. - Det er heldigvis nemmere at holde gejsten, når man har haft et godt resultat, og vi skal nok nå i mål, inden fristen udløber. Det kan godt være, der er enkelte plakater, der er gledet ned bag en hæk, eller er vendt om, så vi ikke har fået øje på dem, men jeg gætter på, at vi selv fanger 95-98 procent, og heldigvis er folk flinke til at ringe ind og gøre os opmærksom på dem, vi har overset, siger han.. - Det håber jeg. For det er mit nummer og email-adresse, der står på plakaterne, kvitterer Jens Pedersen.. Efter reglerne skal plakaterne være pillet ned senest otte dage efter valgdagen..