Opgør med S-politik?. MORAL: I en nytårsbetragtning her i avisen (5.1.) erklærede det socialdemokratiske folketingsmedlem Rasmus Prehn sig klar til at tage fat på arbejdet i det nye år. ”Nu er jeg mere end kampklar til en ny politisk sæson”, skrev han.. Og sådan en energi kan man da være glad for. Og have store forventninger til.. Ikke mindst på grund af nytårsbetragtningernes afslutning.. Jeg citerer: ”Som et sidste ønske for 2018 vil jeg nævne verdens mange flygtninge. Voksne og børn på flugt fra krig, død og ødelæggelse. Hvor håber jeg inderligt, at hele verdenssamfundet kan hjælpe endnu bedre og mere end i dag. Situationen skriger på næstekærlighed og omsorg. Det håber jeg, der kommer langt mere af i 2018”.. RUMMER denne stærke appel fra Rasmus Prehn et opgør med Socialdemokratiets flygtninge- og udlændingepolitik - sådan som den kommer til udtryk i partiets stærke binding til Venstre og Dansk Folkeparti på netop disse politikområder?. For få dage før Folketinget gik på juleferie stemte Rasmus Prehn og den socialdemokratiske folketingsgruppe for at sætte Danmarks deltagelse i FN’s program for kvoteflygtninge i bero.. Det program har Danmark deltaget i siden 1976. Med husly og bistand for særligt udvalgte 500 flygtninge om året.. Ved ”kvote-nej’et” var de socialdemokratiske stemmer ovenikøbet afgørende!. Jeg kan ikke forestille mig noget mere modstridende end Prehns humanistiske nytårsappel i NORDJYSKE og samme Prehns beslutning i Folketinget.. UDENFOR Rasmus Prehns Christiansborg-verden er der da heldigvis også mange og betydelige opgør mod den flygtningepolitik, som blev udtrykt ved den socialdemokratiske afstemning.. En stribe S-medlemmer landet over har protesteret - og opfordret til at ændre signaler.. De giver ikke udtryk for, at Danmark alene kan løse problemet med verdens enorme flygtningeproblemer. Det lader sig kun gøre gennem fællesoptræden, hvor ”modtagerlandene” finder sammen i forpligtende solidaritet.. Det strider mod de forbehold, som Danmark har taget over for EU.. Alene det indebærer, at de danske opfordringer til ”de andre” om at tage ansvar er rædsomt hykleri.. Og ved det danske - og altså også socialdemokratiske - nej til blot 500 FN-kvoteflygtninge, er hykleriet vel blot yderligere understreget.. På den baggrund er det socialdemokratiske baglands protesterende reaktioner en god markering . Protesterne kommer også fra socialdemokraterne i Aalborg.. DET SÅ vi nylig, da folketingsmandatet i Aalborg Vest blev nybesat. Det blev ledigt, fordi Rasmus Prehn har besluttet, at han fremover vil forsvare sin plads i Folketinget fra Hjørring-kredsen.. Det kan man ønske ham held og lykke med. Men også notere, at Vest-kredsen drog konsekvens af Prehns fravalg af Aalborg ved at nyopstille den 33-årige Søren Valgreen Knudsen, der i et indlæg i NORDJYSKE forud for afstemningen om ”kvote-nej’et” indtrængende appellerede til partifællerne på Christiansborg at sige fra overfor det af Inger Støjberg (V) og Martin Henriksen (DF) inspirerede nej-forslag.. I den appel havde Prehns afløser fuld og hel opbakning fra det organisatoriske bagland, der netop havde kåret ham.. Det er klar tale, når der - snart, måske? - kaldes på vælgerne.. Politik er også en holdning om moral og anstændighed. At ord og handling harmonerer. . I ET indlæg om ”partimoral” kunne rimeligt føjes bemærkninger om Thomas Hav, der forlod den socialdemokratiske gruppe i regionsrådet. Angiveligt i utilfredshed med de udvalgsposter han var tildelt. Men reelt fordi partifællerne tog afstand fra dokumenteret uhøviske adfærd i mail-udveksling. . Thomas Hav er en tragedie. Han var uden for rækkevidde. Hvor længe han vil besætte en stol i regionsrådet, er et spørgsmål om moral. Hans moral..