Fri rock og gratis øl!.  NYKØBING: Nogle politikere har tæft for, hvordan man får vælgere i tale. Jens Dahlgaard, kommunalbestyrelsesmedlem og kandidat til valget for Socialdemokratiet, må være en af dem. I morgen fredag inviterer han på rockmusik og gratis øl med mere på værtshuset Morsø i Havnegade i Nykøbing.. Jens Dahlgaard er udover at være politiker og lærer også musiker, og han har overtalt sine musikalske venner fra Trio 413 og Rockhylden til at hjælpe ham med at ”fejre kommunalvalget og demokratiet”.. - I en valgkamp, hvor holdninger og synspunkter flyver rundt, er det også vigtigt at sætte pris på selve demokratiet, siger Jens Dahlgaard og uddyber det nærmere:. - Vi har valgt at gøre det via en eftermiddag med musik, hyggelig stemning og muligheden for at snakke politik med kandidaterne på en anden måde, og i en helt anden ramme, end normalt. Her er ikke tale om paneldebat og spørgsmål fra salen. Til gengæld er fokus på den løse snak om alle mulige lokale problematikker. Ordet er frit. Og alle kandidater er velkomne, siger Jens Dahlgaard.. Mellem klokken 16 og 18 er der fri bar med i alt 750 øl, vand og Mokai. For som Jens Dahlgaard siger:. - Det skulle gerne få tungerne lettere på gled til en fejring af og en diskussion om demokratiet..