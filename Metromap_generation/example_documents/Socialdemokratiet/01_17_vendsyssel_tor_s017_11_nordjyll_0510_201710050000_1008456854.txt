Partier vinder frem på Læsø. LÆSØ: I mange år har diverse ikke-partipolitiske lister spillet en hovedrolle i Læsøs kommunalpolitik. Borg- mestrene var i årtier hentet fra en af disse. Den nuværende borgmester, Tobias Birch Johansen, begyndte også sin karriere som repræsentant på en sådan liste, men sprang i 2014 ud som Venstremand.. Og nu tyder meget på, at politiske partier i endnu højere grad kommer til at præge lokalpolitikken på øen: Sidste gang fik tre ikke-partipolitiske lister valgt tilsammen fire repræsentanter ud af kommunalbestyrelsens ni medlemmer. De øvrige mandater tilfaldt S, V og DF. . Ved fristens udløb denne gang var der kun opstillet én liste uden partipolitisk tilknytning. Det er Læsø Listen, der ved sidste valg fik valgt Ole Larsen (plus borgmesteren, der siden skiftede til Venstre). Ole Larsen får nu på listen selskab af to andre byrådskolleger, der indtil nu har repræsenteret Socialdemokratiet.. Til gengæld er antallet af partipolitiske lister rekordhøjt: Udover Socialdemokratiet, Venstre og Dansk Folkeparti - der alle er repræsenteret i den nuværende kommunalbestyrelse - stiller også Liberal Alliance og Konservative op. .