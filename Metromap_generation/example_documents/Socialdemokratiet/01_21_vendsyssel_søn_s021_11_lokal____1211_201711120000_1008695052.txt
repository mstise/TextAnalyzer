Bedre dialog!. DIALOG: De mange aktiviteter i forbindelse med kommunalvalget viser, at borgerne interesserer sig for hvad der sker i deres lokalområde. . Der er mange meninger og holdninger til hvad der burde ske, og som kunne være med til at udvikle Brønderslev Kommune til et bedre sted at være borger og virksomhed.. Det er utroligt mange forskellige emner, der kommer op i debatterne. Fra meget konkrete lokale problemer og ønsker, til mere overordnede og dækkende for hele kommunen. Uanset hvad budskabet er bør politikerne lytte og tage budskaberne til sig. Det er en pejling på hvordan borgerne opfatter udviklingen og servicen i kommunen.. Men hvorfor sker det kun hvert fjerde år i forbindelse med kommunalvalg? Hvorfor udveksler byrådsmedlemmer og borgere ikke informationer og drøfter ønsker og muligheder noget oftere?. Socialdemokratiet står for åbenhed og finder, at Brønderslev Kommunes udvikling bør debatteres i åbenhed og dialog og ikke gem. mes bag lukkede døre, og vil tage initiativ til, at der afvikles debatmøder hvor borgere og politikere mødes og drøfter visioner og udvikling. Men vi vil også opfordre til, at borgerne, interessegrupper, borgerforeninger osv. tager initiativer til at vi mødes.  . Vi skal fortælle den gode historie om livet i Brønderslev Kommune og lære af den mindre gode. Dialogen kan være med til at synliggøre historierne – både de gode og knap så gode. Via dialogen kan vi brede projekt ”I samspil med borgerne” ud, så det ikke bare er et internt kommunalt projekt..