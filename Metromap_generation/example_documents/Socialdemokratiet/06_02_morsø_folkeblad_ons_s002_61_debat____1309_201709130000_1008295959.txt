Hvem skal betale? Løkke skylder svar. FINANSLOV: 5.250.000.000 kroner. Så stort er hullet i regeringens finanslovsforslag. . Der er altså lagt i ovnen til at Løkke igen svinger sparekniven mod vores fælles velfærd for at få råd til skattelettelser. Vores fælles velfærd ligger på skærebrættet, når pengene skal findes.. Det synes jeg ikke er rimeligt. Det skal ikke være skoler og plejehjem på Mors, som skal spare endnu mere, fordi de liberale Lamborghini-drømme på Christiansborg skal indfries. Vores børn og ældre skal have den omsorg, som de fortjener. Hvis mange hænder bliver til for få, er der ikke tid til at tage hånd om vore medmennesker. Velfærden skal sikres, før debatten kommer til, om der er råd til skattelettelser. Hvis der skulle være dét, ja, så skal de i mine øjne gå de folk, som har de laveste indkomster først.. Lars Løkke Rasmussen bør komme ud af busken og ærligt fortælle danskerne, hvem der skal betale for topskattelettelserne. Alt andet er uansvarligt. Er det folkepensionisterne? Kassedamen? Skolerne? Hospitalerne?. Det er uretfærdigt at suge al kraften ud af vores velfærd. Vi lever i en tid, hvor ældre nogle steder ikke får hjælp til at komme op af sengen. Postnummeret afgør, om hjælpen når frem i tide. Og fødselsattesten ofte fortæller, hvordan livet kommer til at forme sig. Det er ikke retfærdigt. I Socialdemokratiet vil vi  en anden vej. Vi vil investere i vores fælles velfærd. Vores fælles fremtid. Danmarks fremtid. Velfærden i morgen skal helst være bedre end velfærden i dag.. Derfor er spørgsmålet, om vi vil investere eller snolde. Vil vi investere i det, der er rigtigt for Danmark. Eller vil vi lade Løkke snolde vores penge op på at opfylde Liberal Alliances våde drømme om Lamborghinier og topskattelettelser..