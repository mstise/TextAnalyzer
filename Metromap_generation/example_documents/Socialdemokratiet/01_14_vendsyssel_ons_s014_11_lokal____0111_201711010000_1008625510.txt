Marie Carmen Koppel i Thise. THISE: Marie Carmen Koppel giver på torsdag koncert i Thise Kirke.. Marie Carmen Koppel er kendt og elsket for sin store soul- og gospelstemme.. Gennem årene har hun opbygget et stort og trofast koncertpublikum. . Hun har fyldt koncerthuse, spillesteder og kirker gennem mange år med en stemme af imponerende intensitet, musikalitet og teknik på internationalt niveau.. Det er De4Kirker, der er arrangør, og der er gratis entré. Der samles ind til julehjælp denne aften..  BRØNDERSLEV: Fremtidens Brønderslev. Det er temaet i  aften, hvor der er vælgermøde/debatmøde på Restaurant Hedelund i Brønderslev. Det er borgerforeningen Borger9700 der har inviteret alle partier til at give deres bud på fremtidens Brønderslev.. Midtbyen, markedsføring, turismen, skolerne, ældreområdet og detailhandelen, er nogle af de emner, der er sat på dagsordenen.. - I borgerforeningen Borger9700 er vi optaget af vores by, Brønderslev. 35 procent af kommunens indbyggere er bosiddende i området 9700, så borgerne har faktisk ret stor indflydelse på, hvordan det kommende kommunalvalg 2017 skal udforme sig, og hvem der skal styre vores kommune efter valget, siger formand for Borger9700, Jens Tofting.. Deltagerne i debatten er Klaus Riis Klæstrup, Venstre, Arne M. Jensen, Socialdemokratiet, Henning Jørgensen, SF, Bjarne Axelsen, Radikale Venstre, Karsten Frederiksen, Konservative Folkeparti, Steen Søgaard Petersen, Borgerlisten og Asger Nielsen, Alternativet. Ordstyrer er journalist Hans Otto Delfs. Mødet er klokken 19 på Restaurant Hedelund i Brønderslev.. DRONNINGLUND: ”Jeg er sandheden” er temaet for en sogneaften i Sognegården i Dronninglund i dag. Det er tidligere sognepræst og forfatter Lene Højholt, cand. mag. i kristendomskundskab, psykologi og kunsthistorie, der er aftenens indlægsholder. Hun tager udgangspunkt i sin bog ”Vejen - mediativ fordybelse i Johannes-evangeliet”. . MANNA-THISE: Der er begået hærværk på valgplakater i Manna-Thise, og byrådskandidat Karen Strandfeldt (S) har derfor været ude for at skifte plakaterne ud. Hun fortæller, at de hænger højt, og at der skal mindst to personer til at male mindre pæne ytringer med sølvspray på plakaterne. BRØNDERSLEV: Der vil på grund af ledningsarbejde være sort skærm hos tv-seere i Brønderslev, ligesom bredbåndssignalet afbrydes et par timer onsdag mellem klokken 8 og 15. Det er primært Brønderslevs nordby, der rammes..