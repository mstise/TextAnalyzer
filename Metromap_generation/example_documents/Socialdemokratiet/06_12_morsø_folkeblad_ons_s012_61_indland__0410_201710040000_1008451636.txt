Bestyrelsesformand Thulesen Dahl. INDLAND: Dansk Folke- partis formand Kristian Thulesen Dahl kan fortsætte i sin rolle som bestyrelsesformand for VLAK-regeringen, som han styre - eller kan fyre, hvis han vil. . Statsminister Lars Løkke Rasmussen (V) vil imidlertid gerne blive i jobbet, fremgik det af hans åbningstale i Folketinget tirsdag. Den lagde sig tæt op ad, hvad Dansk Folkeparti gerne vil høre om stram- mere politik over for udlændinge og kriminelle, herunder kombinationen kriminelle udlændinge, som er svære at udvise. . På et tidspunkt under talen kunne man dog se Kris- tian Thulesen Dahl flytte blikket fra statsministeren og over til Peter Skaarup (DF), gruppeformand og mangeårig retsordfører. Det lignede, at Dansk Folkeparti trods alt ikke var orienteret om talen på forhånd. Statsministeren talte om et ”ungdomskriminalitetsnævn” i stedet for den sænkelse af den kriminelle lavalder 12 år, som Venstre var med til at stille forslag om, inden partiet fik magten. . Lover god løsning næste år. Dansk Folkeparti mener, at en kriminel lavalder på 12 år kan være med til at bremse rekruttering til bander. Partiet har tidligere afvist, at det i skulle være nok med det blødere nævn, som regeringen bebuder i et senere forslag.. Når det gælder udvisning af kriminelle udlændinge undgik statsminister at være konkret med, hvordan Danmark vil navigere uden om de konventioner, som regeringen fortsat vil overholde. Der kommer en god løsning næste år, efter at Danmark har sat sig i formandsstolen i Europarådet i november, lod statsministeren forstå.. Udsættelse er også løsningen for den kommende plan om at udflytte flere statslige arbejdspladser ud af København. Den plan kommer på den anden side af kommunalvalget i november. Nordjyske Preben Bang Henriksen (V) lover, at der kommer et ”pænt antal” arbejdspladser til Nordjylland, men der kom ikke noget præcist fra statsministeren. . Til gengæld var han utroligt præcis med at nævne, at EU’s indre markeds skaffer hver familie i Danmark 65.000 kroner om året. Helt dansede direktøren ikke efter bestyrelsesformandens pibe. Løkke fik også fremhævet, at mange unge har en drøm om at rejse ud i verden. . Ingen åbning mod S-lejren. Åbning mod Socialdemokratiet var der ikke meget af fra statsministerens side. Han fremhævede, at de sænkede topskatten og selskabsskatten, da de sad i regering. Deres modstilling mellem velfærd og skattelettelser er falsk fremhævede han. Regeringen vil vise, at man kan begge dele på én gang - lige som den tidligere socialdemokratisk ledede regering, er hans logik. . Oppositionen mener på . sin side, at Løkkes handlinger slet ikke stemmer med, hvad han siger om at være grøn og fremme uddannelse. Det stemmer ikke med billigere biler og færre penge til uddannelse.. Den type argumenter kan vi høre på torsdag under åbningsdebatten om talen..