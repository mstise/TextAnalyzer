Jørgen Hein får stor    rådmandspost. I går eftermiddag faldt rådmandskabalen på plads, så den radikale politiker bliver ældre- og handicaprådmand i stedet for Thomas Krarup (K). . - Min ønskepost var sundhed og kultur, men jeg synes faktisk, at ældre- og handicap måske passer bedre til mig, sagde Jørgen Hein med henvisning til, at han i dag er medlem af ældre- og handicapudvalget i dag. . Han glæder sig til at komme i gang på forvaltningen, der har et budget på tre mia. kr. RV-politikeren har allerede en programændring med til området.. - Nu har vi fået en demografimodel på ældreområdet, og på en måde kunne jeg godt forestille mig, at jeg vil arbejde for en demografimodel på handicapområdet.  Det synes jeg vi trænger til, sagde Jørgen Hein. . Jørgen Hein var eneste ændring i magistraten, så derfor får bl.a. Hans Henrik Henriksen (S) en ny periode som by og landskabsrådmand. . - Det er fedt, jeg glæder mig. Jeg synes, at jeg har sat nogle ting i gang, som jeg gerne vil være med til at arbejde videre med som Stigsborg og byudviklingsplaner i oplandet, sagde Hans Henrik Henriksen. . Med hensyn til om posten ikke er øretævernes holdeplads, sagde han:. - Det er derfor, jeg er blevet så gråhåret. Men jeg synes, at jeg har fundet en form til at håndtere det. Lige i starten kunne jeg godt mærke, at jeg sådan lige skulle vende skråen. . Mai-Britt Iversen (S) fortsætter som familie- og beskæftigelsesrådmand, mens Lasse P. N. Olsen (EL) tager en periode mere som miljø- og energirådmand.. - Vi synes i Enhedslisten, at rigtig mange af de ting, som vi har gang i med den grønne omstilling, er noget, som vi vil fortsætte med, sagde Lasse P. N. Olsen. . Hos Venstre fortsætter Tina French Nielsen som skolerådmand, mens Mads Duedahl stadig kan skrive sundheds- og kulturrådmand på visitkortet. . DF peger på Kastrup. Allerede i går formiddag blev der landet en konstitueringsaftale mellem DF, S, RV og EL. . - Det er foregået i en god ånd og en god stemning. Jeg er godt tilfreds og synes, at vi har sikret god indflydelse til de partier, som har været med til at støtte op omkring mig som borgmester. Jeg er selvfølgelig også rigtig glad for, at DF har valgt at gå ind og pege på mig som borgmester i den her konstituering, sagde borgmester Thomas Kastrup-Larsen (S).. Han er godt tilfreds med rådmandsholdet.. - Jeg synes, at vi har fået et stærkt rådmandshold. . Han tror på, at Jørgen Hein vil gøre det godt, som ældre- og handicapråd. mand.. - Han er et meget aktivt menneske og har meget energi. . Selvom DF op til valget var med i det blå valgforbund, så har partiet nu peget på Thomas Kastrup-Larsen (S) som ny borgmester.. Maksimal indflydelse . Det betyder, at DF er med i en konstitueringsaftale med S, EL og RV. . Kristoffer Hjort Storm (DF) lægger ikke skjul på, at partiet er gået efter maksimal indflydelse. - Vi snakkede med både V og S om, hvor vi kunne få mest indflydelse, og som jeg også sagde til NORDJYSKE Medier for en måned siden, så vil vi være der, hvor vi får mest ud af vores mandater. Venstre var ikke villige til at give os noget, der bare mindede om indflydelse på de politiske områder, som vi gerne vil arbejde med, siger Kristoffer Hjort Storm.. Han er bl.a. blevet 1. viceborgmester.. - Jeg kan bruge det som platform til vores politik.. Desuden har han fået plads i ældre- og handicapudvalget og skoleudvalget. Det andet valgte DF-medlem er Ole Risager er bl.a. kommet med i by og landskabsudvalget.. Indflydelse til SF og Alt. Selvom SF og Alternativet ikke kom ind, så sikres de måske alligevel indflydelse via Enhedslisten. .  - EL vil derfor invitere SF og Alternativet til regelmæssige møder for at diskutere sager, som er oppe i byrådet og fælles initiativer, siger Per Clausen (EL), der peger på, at Alternativet og SF tilsammen fik stemmer, som svarer til 1,5 mandat. . Stemmer som sikrede Socialdemokratiet deres 17. mandat..