Medborgerhuset   bygges om . AALBORG: Magistratens sagde i går god for, at der der gives en tillægsbevilling på 8,1 mio. kr. til en ombygning af Medborgerhuset.. Udover at en del de lokaler, der i dag bruges til fællesrum og udvalgslokaler skal indrettes til en café, som Magasin skal stå for, så huser bygningen udover byrådssalen også en række mødelokaler, der bruges af partierne, ligesom lokalerne bruges af advokatvagten og en række foreninger. . - Det er primært lokalerne ud mod gågaden, og nogle af mødelokalerne ovenpå, som skal bygges om, før det er klar. Vi har fået nedlagt både Socialdemokratiets og Venstres grupperum, som konsekvens af det her, siger borgmester Thomas Kastrup-Larsen (S). . Nedslidte lokaler. De nuværende fysiske rammer omkring byrådssalen er nedslidte. . - Det er rigtig slidt dernede, når man ser på det, så det er på tide, at der sker noget, siger borgmesteren. . I dag bruges nogle af mødelokalerne kun i begrænset omfang af partierne, men fremadrettet skal andre foreninger også kunne booke sig ind på lokalerne. . Renoveringen af Medborgerhusets lokaler er anslået til ca. 5,5 mio. kr., mens udgiften til opdelingen til cafe er anslået til ca. 2.55 mio. kr. Selve udgiften til indretningen af den kommende cafe skal Magasin selv betale for. Kommunen får også en fremtidig lejeindtægt ud af ombygningen, hvilket i 2018 er på ca. 133.000 kr. og herefter 400.000 kr. årligt. . Ombygningen har også været forbi budgetforligspartierne, og de har lagt vægt på tilgængelighed for personer med handicap og . ønsket et bookingsystem, som giver byrådsgrupperne mulighed for direkte reservation af lokaler. Hvordan ombygningen er færdig ved man endnu ikke. . - Jeg har ikke et præcist tidspunkt på, hvornår vi er færdige, men det er en større omgang, som vi skal have gang i. . På torsdag skal by og landskabsudvalget også behandle en lokalplan, der muliggør cafeen ud mod torvet. Der er kun indkommet to bemærkninger i høringsfasen fra Aalborg Historiske Museum, der anbefaler en arkæologisk forundersøgelse samt fra miljø- og energiforvaltningen, der gerne vil have tinglyst en stikledning. .