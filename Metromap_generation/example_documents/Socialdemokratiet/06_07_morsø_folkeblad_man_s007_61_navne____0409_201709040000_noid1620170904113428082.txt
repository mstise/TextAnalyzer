Indpisker trådte et skridt bagud. ¤ Claus Hjort Frederiksen, forsvarsminister, tidligere finansminister, fylder i dag 70 år.. Claus Hjort Frederiksen har svunget den liberale fane tårnhøjt i 34 år. Han har knoklet i magtens maskinrum under Venstres to statsministre, Anders Fogh Rasmussen og Lars Løkke Rasmussen, samt Uffe Ellemann-Jensen, som var en hårsbred fra magten..  Han har i årevis kæmpet utrætteligt for Venstre. Så meget, at Anders Fogh takkede ham, ikke sin kone, da Venstre i 2001 vandt en knusende valgsejr.. Hjort blev færdig som jurist i 1972 og fik straks job som fuldmægtig i Landbrugsministeriet. Så skiftede han 1977-79 til at arbejde som sekretær hos arbejdsgiverne i industrifagene. Siden 1983 har han stået lige bag magten i Venstre. Først i to år som administrationschef, så 16 år som partisekretær under Ellemann, Fogh og Løkke.. Da Venstre kom til magten blev Claus Hjort Frederiksen først beskæftigelsesminister i otte år, og da Anders Fogh Rasmussen i 2009 blev Natos generalsekretær, blev Claus Hjort Frederiksen finansminister efter Løkke, der afløste Fogh som statsminister..  I 2016 veg Claus Hjort Frederiksen sædet som finansminister for partifællen Kristian Jensen, da Lars Løkke Rasmussen tog Liberal Alliance og De Konservative med i regeringen.. Nu kæmper han som forsvarsminister for ”substantielt” flere penge til Forsvaret i lyset af russisk aggression. Som dreven politisk håndværker har Claus Hjort Frederiksen gødet jorden for at lave et forsvarsforlig med Socialdemokratiet. .