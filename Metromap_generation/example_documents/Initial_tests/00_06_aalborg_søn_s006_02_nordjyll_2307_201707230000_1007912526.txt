Store byggerier er på vej på   Aalborg Universitet. NORDJYLLAND: En mere end 100 meter høj bue, der kan blive Aalborg Universitets nye vartegn, står højt på AAU’s ønskeseddel for de kommende år. Men den står langt fra alene på listen over byggerier.. Især i den såkaldte universitetsby, altså campus i det sydøstlige Aalborg, sysler universitetet med en række byggeplaner, hvoraf nogle er godt i gang, andre under planlægning og andre igen - som buen - indtil videre et ønske.. Buen skal indgå i den antenneforskning, hvor universitetet i Aalborg er med helt fremme i forreste række internationalt. . Planen om at bygge den fremkaldte blandede kommentarer, da den først på sommeren var i høring - især en stribe kommende naboer i Sdr. Tranders var meget kritiske.. Efter sommerferien skal planerne behandles politisk i Aalborg Kommune. Foruden lokalplan og kommuneplantillæg kræver konstruktionen muligvis en VVM-redegørelse, der skal undersøge de miljømæssige konsekvenser; under alle omstændigheder bliver det en langvarig proces.. Buen, der med sine 104 meter bliver næsten dobbelt så høj som Aalborgtårnet, skal i givet fald gå hen over et flunkende nyt antennelaboratorium. . Institut for Elektroniske Systemer er ved at flytte ind i bygningen, der ligger ud mod Selma Lagerløfs Vej over for det kommende sygehus. Sammen med sygehuset.. Bygningen bliver officielt indviet i løbet af efteråret. Håndværkerne arbejder for tiden på at gøre ikke mindst et stort laboratorium i den ene ende af bygningen færdigt. . Taget og gavlen kan køres væk, så målinger kan foregå i fri luft.. En mere langsigtet plan gælder nye lokaler til uddannelser på Det Sundhedsfaglige Fakultet, især medicin. De bliver også placeret ved Selma Lagerløfs Vej, men på den modsatte side af vejen - direkte bygget sammen med det nye sygehus.. - Der er nedsat en styregruppe, som skal godkende et projektforslag. Siden skal Folketinget vedtage et aktstykke, og byggeriet skal i udbud. Jeg regner med, at byggestarten kan blive i anden halvdel af 2019, så de 24.000 kvadratmeter kan være færdige i 2022, vurderer Mogens J. Møller, campusdirektør for Aalborg Universitet.. Samme år, altså i 2022, skal ”Science and Innovation Hub” gerne stå færdigt på Thomas Manns Vej i den vestlige ende af Universitetsbyen. Bygningen med sine 8500 kvadratmeter skal være et knudepunkt for innovation, entreprenørskab og tværvidenskabelig forskning: ”AAU Science and Innovation Hub vil give studerende, forskere og virksomheder nye og optimale muligheder for at samarbejde om at løse samfundets store udfordringer” hedder det med universitetets egne ord.. Gruppen af rådgivere er ved at være på plads, og de . skal i de kommende måneder komme med forslag til bygningens udseende og til byggeprocessen. . Bygningen forventes at koste omkring 200 millioner kroner - og det halve af dem har A.P. Møller og Hustru Chastine Mc-Kinney Møllers Fond til almene Formaal doneret.. Science and Innovation Hubs nærmeste nabo bliver Institut for Byggeri og Anlæg; en bygning der skulle have været færdig i sommeren 2016. Efter mange forsinkelser er det meste taget i brug, men Aalborg Universitet har fortsat ikke overtaget huset formelt på grund af uenigheder med Bygningsstyrelsen.. Pavilloner forsvinder. Foruden planer om at bygge nyt står AAU også over for at fjerne bygninger.. Det gælder således de pavilloner, der hidtil har huset Institut for Matematik. De ligger halvt på universitetets grund, halvt på en kommunal grund - og den særlige tilladelse fra kommunen udløber. Derfor er matematikerne ved at flytte til AAU’s lokaler på Skjernvej, mens pavillonerne snart forsvinder.. Foruden matematik har pavillonerne rummet nogle administrative funktioner, der også flytter til andre lokaler i universitetsområdet.. I den anden ende af universitetsbyen skal et par andre pavilloner fjernes. Fibigerstræde 10 og 12 skal væk og erstattes af nye bygninger til Fysik, der er en del af Institut for Materialer og Produktion. De skal stå færdige i 2020, og det vil betyde, at stort set hele Det Ingeniør- og Naturvidenskabelige Fakultet bliver samlet geografisk.. Oven i de mange byggeplaner kommer store planer for renovering af Fredrik Bajers 7A, B og C samt Pontoppidanstræde 101.. Ved Aalborgs havnekaj bliver bygningen i Rendsburggade 6 (det gule hus over for First Hotel) for tiden indrettet til studiearbejdspladser med ikke mindst en række grupperum:. - Vi satser på, at det er færdigt til september, siger Mogens J. Møller.. Til gengæld er der ingen dato for den store bue. Først skal politikerne i Aalborg Kommune afgøre, om de vil give lov til at bygge den..