AAU sætter markant præg på mange    virksomheder. NORDJYLLAND: Hver gang, Aalborg Universitet bruger en milliard kroner på forskning, kaster det omkring 420 forskningsaftaler med virksomheder af sig. For de øvrige syv danske universiteter under ét ligger det tilsvarende tal på cirka 160.. Sådan lyder et af resultaterne i den analyse af Aalborg Universitets samarbejde med virksomheder, myndigheder og samfund, som konsulentfirmaet Iris Group har gennemført for universitetet.. Godt hver tredje af de danske virksomheder, AAU arbejder sammen med, ligger således i Region Hovedstaden.. - Nogen siger, at vi har volumensyge med vores afdeling i København. Men tallet viser i virkeligheden, at vi har en model, som der også er god interesse for i Københavns-området. De har brug for vores kompetencer, siger rektor Per Michael Johansen, Aalborg Universitet. . Det høje tal hænger formentlig også sammen med, at hovedparten af de forskningstunge danske virksomheder hører hjemme i hovedstadsregionen.. Også i Nordjylland sætter AAU sit præg på mange virksomheder. Den stærke regionale forankring, der har været et kendetegn for universitetet siden oprettelsen i 1974, viser sig blandt andet ved, at mere end 25 procent af de innovationsaktive virksomheder i Nordjylland i perioden 2006-2015 har samarbejdet med AAU. . Den andel er højere end andelen af lignende virksomheder i hovedstadsområdet, der har samarbejdet med egnens tre store universiteter: Københavns Universitet, Danmarks Tekniske Universitet og CBS (Handelshøjskolen).. Den er også højere end det tilsvarende for universiteterne i Odense og Aarhus.. Faktisk arbejder AAU sammen med flere virksomheder i Region Hovedstaden end CBS (og Aarhus Universitet), men dog færre end DTU og KU.. I følge den nye analyse får virksomhederne kontant udbytte af samarbejdet med AAU. De oplever i gennemsnit en vækst i produktiviteten over en otteårig periode, der er 12,5 procentpoint højere end sammenlignelige virksomheder, der ikke samarbejder med universitetet. . Virksomhederne bliver på den måde i stand til at skabe mere værdi for de samme ressourcer på grund af fælles forskningsprojekter, samarbejde om innovation, kommercialisering af forskningsresultater og studenterprojekter.. Effekt på BNP. Effekten kan endda ses på bruttonationalproduktet (BNP): Aalborg Universitets samarbejde med private virksomheder i perioden 2005-2013 har bidraget med en samlet vækst i værdiskabelsen i det private erhvervsliv på mindst to milliarder kroner om året. Det svarer til en vækst i Danmarks BNP på 0,1 procent, gør analysen op.. Blandt de mange virksomheder, AAU arbejder sammen med, er såvel nationale som store internationale koncerner. . Således har Volvo placeret sit ”User Experience Competence Center (UXCC)” på Aalborg Universitets cam.