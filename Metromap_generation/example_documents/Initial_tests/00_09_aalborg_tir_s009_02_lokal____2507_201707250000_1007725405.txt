SKOLEPROGNOSE. De mest populære skoler i Aalborg - eller dem, som flest børn fra andre skoledistrikter søger til - er: Hou Skole (133 procent indskrevne), Kærbyskolen (130 procent indskrevne), Gug Skole (128 procent indskrevne), Vejgaard Østre Skole (124 procent indskrevne) og Gistrup Skole (122 procent indskrevne).. De skoler, flest søger væk fra næste skoleår, er: Sønderbroskolen (45 procent indskrevne) og Vesterkæret (47 procent indskrevne).. På Seminarieskolen, hvor mere end halvdelen (kun 35 procent indskrevne i 2016) tidligere søgte væk, har man til gengæld vendt tendensen, så skolen nu har 62 procent af de børn, som hører til distriktet, indskrevet.. Alt i alt starter 1.789 elever i 0. klasse efter sommerferien, og den største stigning kommer man til at opleve på Sofiendal Skolen, hvor man forventer at få 233 elever mere i løbet af skoleåret. Men Klarup (+178 elever) og Vodskov skoler (+146 elever) vokser også eksplosivt.. På Vestbjerg Skole mister man til gengæld 65 elever og Tornhøjskolen (-42 elever) bliver også ramt.. Kommunens største skoler vil ifølge prognosen være Gug Skole med 885 elever, Gistrup med 761 elever og Filstedvejen Skole med 710 elever.. Den mindste skole er fortsat Bislev Skole, hvor der kun vil være 42 elever tæt forfulgt af Sebber Skole med 53 elever og Ellidshøj Skole med 54 elever..