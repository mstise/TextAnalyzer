Forældre kræver handling straks. TERNDRUP: Kritikken af den nuværende ledelse af Terndrup Skole vokser og vokser blandt bekymrede forældre med børn på skolen.. Det får nu den gruppe af forældre, der har rejst den aktuelle offentlige kritik i offentlige og de sociale medier samt over for både medlemmer af byrådet og den kommunale forvaltning til at kræve politisk handling her og nu.. En stor del af gruppen har netop været samlet for endnu engang at drøfte den aktuelle situation omkring mistrivslen blandt både ansatte og elever..  - Terndrup Skole skal hurtigst muligt igen have en selvstændig og på samme tid en helt ny ledelse og dermed ikke længere være en del af fællesledelsen sammen med Bælum og Blenstrup Skole. Vi er selvfølgelig glade for at visse medlemmer af byrådet lytter til vores kritik, men situationen på skolen er nu så alvorlig at vi ikke som foreslået af Den Sociale Fællesliste, Enhedslisten og Dansk Folkeparti kan vente til nytår med igen at få en selvstændig ledelse for skolen, pointerer Maybritt Toft Pedersen.. Hun har allerede selv som konsekvens af mistrivslen blandt lærere og elever taget et at parrets tre børn ud af skolen og overvejer også at tage nummer to med særlige behov ud hvis forholdene omkring ledelsen ikke hurtigt ændrer sig til det bedre.. - Nej vi kan ikke vente et halvt år mere på at forholdene bliver bedre, det skal ske nu her inden skolestarten 10. august, ellers frygter jeg endnu flere lærere og elever siver væk. Vi har siden det blev offentlig kendt fået henvendelser fra over 40 forældre som også er på banen med deres kritik af ledelsen i skikkelse af kontraktholder og viceskolelederen her i Terndrup, bemærker Charlotte Lund, der selv har to børn på skolen. . Flere af forældrene i gruppen understreger at ledelsesproblemerne på Terndrup Skole har stået på i adskillige år, men er eksploderet i forbindelse med indførelse af fælles ledelse med Bakkehusene.. - Problemet er at hvis man som forældre kontakter ledelsen med et konkret problem, så sker der absolut ikke noget som helst lige så snart døren lukker i efter et møde på skolen, påpeger Louise Larsen og Jakob Petersen, der som par har to børn på skolen.. En kritik som Maria Louise Jellesen med en for tidligt født søn er enig i. Også set i lyset af at der ikke fra ledelsens side bliver taget referat af beslutningerne på møderne, som de implicerede lærere kan handle ud fra. - Han skal nu i 1. klasse, men allerede i 0. klasse har tre hold forældre valgt at tage deres børn ud. Det skyldes også at ledelsen har afvist at yde ekstra støtte til klassen, der har flere elever med særlige udfordringer, forklarer hun.. 11 lærere er nu sivet væk . I løbet af det sidste halvandet år er 11 lærere sivet væk fra Terndrup Skole.. Og det er ikke fordi de har fået et nyt ønskejob, men ifølge protestgruppen som konsekvens af et yderst dårligt psykisk arbejdsmiljø på skolen grundet en egenrådig ledelse.. Lærerflugten betyder blandt andet at næsten samtlige klasser skal have nye klasselærere efter sommerferien.. Forældrene i protestgruppen kan berette om lærere, der er brudt grædende sammen på skolens gange og andre, der i frustration har valgt at sige op med øjeblikkelig virkning.. - Vi har i protestgruppen været i kontakt med seks af de 11 lærere, der alle giver det psykiske arbejdsmiljø på skolen skylden for deres fratræden. men generelt holder både de nuværende og tidligere lærere en meget lav profil i debatten af hensyn til . deres fortsatte job som lærere, oplyser Maybritt Toft Pedersen. Omkring 30 elever er også inden for det sidste halvandet år meldt ud af skolen og er flyttet til primært Hadsund Skole eller Astrup og Hellum Friskole.. - Terndrup er en meget velfungerende by både med hensyn til indkøbsmuligheder, erhvervslivet, forenings- og idrætslivet, så jeg synes det vil være en skam hvis ikke skolen hurtigst muligt ledelsesmæssigt igen bliver velfungerende. Det kan jo resultere i at byen bliver fravalgt af mulige tilflytterfamilier uanset at vi har en god geografisk placering i forhold til den aktuelle udvikling med byggeriet af universitetshospitalet i Aalborg Øst, påpeger Jesper Skatka.. - Med den mangel på imødekommenhed vi har mødt . fra adskillige politikere i den her sag er det helt klart at de får os i Rebild øst til at fremstå som et udkantsområde i Rebild Kommune med hensyn til politiske initiativer fra byrådet, selv om vi for to uger siden har haft et møde med forvaltningen for at forklare dem om vores frustration omkring den nuværende ledelse på Terndrup Skole, bemærker Maybritt Toft Pedersen. .